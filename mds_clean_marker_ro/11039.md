**INTRODUCERE**

*Avicultura* face parte din familia domeniilor zootehnice, exploatează diferite specii de păsări prin intermediul anumitor sisteme de exploatare, valorificând economic produsele animaliere specifice obținute.

Păsările domesticite de interes major în cadrul aviculturii sunt reprezentate în special de numeroase rase de gaini, curci, rațe și gâște. Acestea dețin o pondere majoritară din totalul activităților de creștere. Anumite specii, momentan de un interes economic mai puțin pronunțat, dar cu perspective de dezvoltare, completează lista păsărilor exploatate, fiind enumerate aici prepelițele, bibilicile, struții sau porumbeii. O altă categorie de păsări cu valoare economică subiectivă este cea care include specii de păsări utilizate în activități de agreement, sportive sau decorative.

Expoatarea păsărilor, asemenea altor specii din alte ramuri zootehnice, presupune cunostințe multiple în diverse domenii cum sunt fiziologia, reproducția, ameliorarea, nutriția, etc., acestea fiind importante în înțelegerea modului de "funcționare" a păsărilor, mai ales a hibrizilor moderni, foarte specializați.

Studiile stiințifice conexe aviculturii au la bază observațiile realizate pe parcursul timpului în activitatea de creștere și exploatare a păsărilor, informațiile obținute din datele de producție și prin îmbinarea interdisciplinară a principalelor ramuri sțiințifice, enumerând printre acestea fiziologia, genetica, ameliorarea, nutriția, etc.

Sistemele larg acceptate de exploatare a păsărilor sunt sistemul extensive, sistemul semiintensiv și cel intensive sau industrial. Fiecare sistem își definește diferit scopurile, începând de la legislația specific, cerințele de exploatare ale păsărilor, caracteristicele tehnologiilor utilizate, hibrizii sau rasele folosite, volumul și valorificarea produselor generate, riscuri, clienți țintă, etc.

Sistemele de întreținere se diferențiază în principal de modalitatea de întreținere a păsărilor, respectiv caracteristicile halelor și cele de mediu și densitatea de păsări pe unitatea de suprafață. Sistemele intensive se caracterizează în general prin densității de populare mari, păsările fiind crescute în adăposturi închise cu un control integral asupra condițiilor de microclimate. Sistemele semi-intensive prezintă densități de populare mai scăzute, iar controlul condițiilor de mediu este partial, păsările fiind crescute în adăposturi semi-deschise. Sistemul extensiv este caracteristic adăposturilor deschise, ce permit o mare libertate păsărilor densitatea acestora fiind mică.

Avicultura prin cele două componente majore ale sale, producția de carne și producția de ouă, acopera o parte importantă din necesarul de hrană la nivel mondial. De pildă, producția de carne de pui satisface aproximativ o treime din necesarul mondial de carne, fiind carnea cu viteza cea mai mare de producție și cu un cost relativ scăzut în raport cu alte tipuri de carne. Însă, chiar și cu suportul acestor caracteristici deosebite de producție, producția de carne de pui și cea de ouă trebuie în mod continuu să își eficientizeze parametrii de producție.

# **PARTEA I PART I**

# **STUDIUL BIBLIOGRAFIC BIBLIOGRAPHIC STUDY**

# **CAPITOLUL I CHAPTER I**

# **SITUAȚIA PRODUCȚIEI DE CARNE DE PASĂRE LA NIVEL GLOBAL ȘI NAȚIONAL GLOBAL AND NATIONAL POULTRY MEAT PRODUCTION SITUATION**

Industria avicolă a cunoscut o dezvoltare spectaculoasă în ultimele decenii ale secolului XX, continuând și în prezent. Necesarul acestei dezvoltări a fost corelat cu diverse conjuncturi istorice, demografice și economice. Creșterea populației globale determină creștrea cererii de produse animaliere, carnea de pasăre fiind o importantă sursă de proteină, aceasta fiind rapid produsă în raport cu cea provenită de la alte specii. Diferitele situații excepționale, cum este cazul principalelor evenimente militare din secolul trecut, au determinat de asemenea o creștere temporară și rapidă a cererii de alimente. Aceste situații au determinat acest sector să își eficientizeze procesul de producție, să dezvolte tehnologii noi automatizate, proiecția fermelor și a halelor, optimizarea rețetelor furajere, schemele de medicație și imunizare, etc. Un pas major s-a realizat și în dezvoltarea hibrizilor specializați prin procese ample de selecție și ameliorare. Având capaciatete mare de conversie a furajelor și viteză mare de creștere, hibrizii specializați au devenit indispensabili pentru fermele moderne, parametrii preciși de creștere ai acestora conferind o predictibilitate în proiectarea planurilor și fuxurilor de producție.

Din punct de vedere geo-politic, avicultura a cunoscut progresele cele mai importante în secolul trecut pe teritoriul Europei și cel al Statelor Unite ale Americii. În prezent țările sud americane, asiatice și africane devin principalele zone de producție și piețe de desfacere, corelate fiind cu creșterile demografice aferente, caracteristicile socio-culturale și a nivelurilor de trai ascendente.

De asemenea, s-a observat o evoluție și al modului de organizare a unităților de producție. Dacă acum câteva decenii predominau fermele mici de tip "fermă de familie", în general axate pe producția unui singur tip de produs, existând astfel ferme de tineret de reproducție, ferme de reproducție, ferme de pui de carne, fabrici de nutrețuri, incubații, etc., în conjunctura economică actuală majoritatea fermelor de tip extensiv au fost nevoite să treacă la forme de asociere, dând naștere exploatațiilor de tip "integrat" ce dețin controlul total al costurilor de producție. Existența acestui format de exploatație creează oportunități de dezvoltare, dar concomitent generează treptat și un regim monopolizant. Se poate spune fără îndoială că avicultura modernă este o adevărată industrie, dezvoltând alte industrii conexe.

În mod particular ramura producției de carne de pui generează în prezent rezultate spectaculoase în comparație cu performanțele obținute în ultimele decenii. Ameliorarea reproducătorilor a reprezentat motorul expansiunii rapide a industrie cărnii de pasăre, acest subdomeniu fiind intens cercetat continuu, tehnologia aferentă fiind de asemenea permanent îmbunătățită, întreg procesul fiind adaptat și corelat cu cerințele piețelor mondiale.

### **1.1. PRODUCȚIA MONDIALĂ DE CARNE DE PASĂRE 1.1. WORLD POULTRY MEAT PRODUCTION**

Industria avicolă este în continuă transformare și adaptare la cerințele consumatorilor de pe întregul mapamond. Obstacolele pe care această ramură a agriculturii le înfruntă sunt din ce în ce mai severe, repercursiunile asupra procesului de producție fiind tot mai accentuate. Astfe, fiecare segment din lanțul de producție încearcă să își maximizeze eficiența producției și în același timp să își diminueze pe cât posibil costurile de producție fără a compromite calitatea produselor, siguranța alimentară și impactul asupra mediului înconjurător.

Principalul aspect ce propulsează producția de carne de pasăre este creșterea demografică și implicit a cerereii de produse agroalimentare (Figura 1.1).

Producția de carne de pui este în continuă creștere, corelată fiind cu creșterea populației umane. În perioada 2004 – 2014, creșterea anuală a producției totale de carne de pui la nivel mondial a fost de aproximativ 3,5%, ponderea acesteia fiind în medie de aproximativ de 87% din totalul de carne de pasăre produs, și de circa 30% din totalul cărnii produse (toate speciile) (Figura 1.2).

*Figura 1.1.* Evoluția populației mondiale 2015-2050 (mld.) *Figure 1.1.* World population evolution 2015-2050 (bln.)

*Sursă/Source:* faostat3.fao.org, 2017.

*Figura 1.2.* Evoluția mondială a producției de carne 2004-2014 (mil. tone) *Figure 1.2.* World meat production evolution 2004-2014 (mil. tones) *Sursă/Source:* faostat3.fao.org, 2017.

Producția de carne de pui a cunoscut o creștere spectaculoasă în perioada 2004 – 2014, respectiv în anul 2004 aceasta era de aproximativ 68 milioane tone, având o pondere de 27 % din totalul de carne produs la nivel global, iar la nivelul anului 2014 aceasta fiind de 100,3 milioane tone, ponderea devenind astfel de 31,5%. Creșterea cantitativă efectivă a producției de carne de pui din acest interval fiind de aproximativ 32%.

*Figura 1.3.* Principalele țări producătoare de carne de pui – estimări USDA 2017 (mil. tone) *Figure 1.3.* World main broiler meat producers – USDA estimation 2017 (mil. tones) *Sursă/Source:* indexmundi.com

În ceea ce privește clasamentul mondial al celor mai mari producători de carne de pui (Figura 1.3) la nivelul anului 2017 (estimat), Statele Unite ale Americii dețin prima poziție, cu o pondere de 20,94% din totalul de carne de pui produs. S.U.A. este urmată de Brazilia cu 15,77% și China cu 12,88%, iar statele membre ale Uniunii Europene (EU-27) dețin un procent de 12,66% din producția mondială estimată pentru anul 2017 (2. Indexmundi, 2017).

Din punct de vedere al comerțului cu carne de pui, principalele state exportatoare din lume coincid cu cele care sunt și cele mai mari producătoare. Din estimările USDA pentru anul 2015, S.U.A este devansată de Brazilia în ceea ce privește exporturile (Figura 1.4). Exporturile în majoritatea lor sunt realizate către statele asiatice, Japonia fiind cea mai mare importatoare de carne de pui din lume (Figura 1.5)

*Figura 1.4.* Principalele țări exportatoare de carne de pui – estimări USDA 2017 (mil. tone) *Figure 1.4.* World main broiler meat exporters – USDA estimation 2017 (mil. tones) *Sursă/Source:* indexmundi.com

*Figura 1.5.* Principalele țări importatoare de carne de pui – estimări USDA 2017 (mil. tone) *Figure 1.5.* World main broiler meat importers – USDA estimation 2017 (mil. tones) *Sursă/Source:* indexmundi.com

### **1.2. CONSUMUL DE CARNE DE PASĂRE LA NIVEL MONDIAL 1.2. WORLD POULTRY MEAT CONSUMPTION**

 Consumul mediu de carne de pasăre pe cap de locuitor la nivel mondial este în continuă creștere în ultimele două decenii. Ritmul anual de creștre în perioada 2003 – 2013 fiind în medie de 2,4%, fapt ce a generat o creștere general a consumului de carne de pasăre de 21%, respectiv de la 11,77 kg/cap în anul 2003 la 14,99 kg/cap în anul 2013 (Figura 1.6).

 De asemenea, ponderea consumul de carne de pasăre din totalul cărnii consumate în intervalul 2003 – 2013 a crescut. În anul 2003 carnea de pasăre a reprezentat aproximativ 31% din totalul cărnii consumate de fiecare persoană, iar în 2013 aceasta a ocupat circa 35% (Figura 1.6).

 În ceea ce privește distribuția consumului de carne de pasăre, acesta nu se corelează cu populația. Se observă din raportările FAO pentru anul 2013 (Figura 1.7) faptul că Asia deține aproximativ 60% din totatul locuitorilor planetei, dar consum de parne de pasăre este doar de 40% din totalul cărnii de pasăre consumat pe glob. Acestă tendintă se mai întâlnește și în cazul continentului african, cel care prezintă și cel mai scăzut consum de carne de pasăre. Africa găzduiește 16% din populația globului, dar consumul de carne de pasăre este doar de 6,5% din total.

Cele mai mari consumatoare de carne de pasăre sunt regiunile continentului american, în

special America de Nord. America de Nord găzduiește doar 5% din totalul de locuitori, însă consum de carne de pasăre este depășește 17,3% din totalul mondial.

Europa, în comparație cu America de Nord, deține o populație dublă (10,1% din totalul mondial), dar consumul de carne se află sub cel al Americii, respectiv 15,9% dinn total consum mondial.

Restul regiunilor (Oceania, Australia, Noua Zeelandă) cumulează aproximativ 3,3% din totalul persoanelor de pe glob, ponderea consumului de carne de pasăre fiind doar de 1,5% din totalul estimat la nivelul anului 2013.

Din perspectiva consumul de carne de pasăre pe cap de locuitor, acesta prezintă o variație majoră de la o regiune la alta. Consumul de carne mediu pe cap la nivel mondial în anul 2013 s-a poziționat la 14,99 kg/cap. Extremele acestui parametru în 2013 au fost Sfântul Vicențiu și Grenadinele cu cel mai mare consum de carne de pasare, 72,87 kg/cap/an, urmată de Sfânta Lucia cu 69,52 kg/cap/an. La cealaltă extremă se plasează Kenya cu un consum de 0,47 kg/cap/an, iar țara cu cel mai mic consum de carne de pasăre pe cap de locuitor în anul 2013 a fost Ciadul, 0,42 kg.

Se poate observa faptul că la nivelul anului 2013 fluctuațiile consumului de carne sunt semnificative de la o regiune la alta în comparație cu media mondială, nivelul cererii și al ofertei jucând un rol important în aceste diferențe, iar în unele cazuri intervin și anumiți factori de natură socio-culturali.

Continentul european prezintă cel mai echilibrat consum de carne de pasăre, acesta fiind apropiat de media mondială, iar continentul nord american prezintă cel mai mare consum acesta fiind aproximativ 3,25 ori mai mare decât cel mediu. În ciuda populațiilor de mari dimensiuni (62% din total), Asia și Africa sunt încă departe de media mondială, însă țările din aceste continente manifestă cea mai mare rată de creștere a consumului, în special cele din Asia.

*Figura 1.8.* Consumul carne de pasăre în 2013 (kg/cap) *Figure 1.8.* Poultry meat consumption în 2013 (kg/capita) *Sursă/Source:* faostat3.fao.org, 2017.

### **1.3. CONSUMUL DE CARNE DE PASĂRE ÎN ROMÂNIA 1.3. POULTRY MEAT CONSUMPTION IN ROMANIA**

Populația Romaniei se află într-un trend descendent, în intervalul 2003 – 2015 scăderea fiind de aproximativ 10%, ceea ce afectează consumul intern de carne în general, respectiv consumul de carne de pui (Figura 1.9.)

Producția de carne de pui reprezintă o ramură în strânsă legătură cu numeroși factori ce îî pot influența evoluția. Acesta a cunoscut o serie de fluctuații în perioada analizată (2003 – 2014), cu cea mai importantă scădere (- 21,5%) în intervalul 2003 – 2006, dar și creșteri remarcabile (+33%) în intervalul imediat următor (2006 – 2009) sau de + 23% de la un an la altul (2013 – 2014 ). Media anuală de creștere de intervalul analizat este de 1,8%/an (Figura 1.10.).

*Figura 1.9.* Evoluția populației Romaniei 2003 – 2015 (mil.)

*Sursă/Source:* faostat3.fao.org, 2017.

Preferințele consumatorului de carne din Romania în ceea ce privește carnea de pasăre, poziționează acest produs pe locul al 2-lea, după carnea de porc (Figura 1.11.), carnea de porc ocupând încă o poziție importantă în tradiția și cultura românească.

În perspectivă generală se observă faptul că în intervalul analizat există o tendință de scădere a consumului anual de carne, implicit a consumului de carne de pasăre (Figura 1.11.).

*Figura 1.10.* Evoluția producției totale de carne de pui în România 2003 – 2014 (1000 tone) *Figure 1.10.* Evolution of broiler meet production in Romania 2003 – 2014 (1000 tons) *Sursă/Source:* faostat3.fao.org, 2017.

*Figure 1.9.* Evolution of population in Romania 2003 – 2015 (mil.)

*Figura 1.11.* Evoluția consumului de carne în Romania 2003 – 2013 (kg/cap/an) *Figure 1.11.* Evolution of meat consumption in Romania 2003 – 2013 (kg/capita/year) *Sursă/Source:* faostat3.fao.org, 2017.

 Evoluția cantităților de carne de pasăre importate în intrvalul de timp analizat a cunoscut o scădere mai accentuată în perioada anilor 2006 – 2010, fapt explicabil prin creșterea producției interne și a posibilelor fenomene economice generate de criza economica din respectii an (Figura 1.12). În aceiași perioadă, exporturile au crescut semnificativ (aproximativ de 8 ori) ceea ce a dus la un echilibru între importurile și exporturile din anii 2011 – 2013.

*Figura 1.12.* Evoluția importurilor și exporturilor de carne de pui în Romania 2003 – 2016 (1000 tone).

*Figure 1.12.* Evolution of broiler meat imports and exports in Romania 2003 – 2016 (1000 tons) *Sursă/Source:* faostat3.fao.org, 2017.

 Din nefericire, exportul de carne de pasăre din România a înregistrat scăderi notabile pe parcursul ultimilor ani, respectiv importurile au recâștigat teren pe piața românească, fapt determinat posibil și de schimbări în piața Europeană și mondială.

# **CAPITOLUL II CHAPTER II**

# **EVOLUȚIA PĂSĂRILOR EVOLUTION OF BIRDS**

Conform recentelor descoperiri, astăzi sunt recunoscute aproximativ 10.000 de specii de păsări în lume (Birdlife.org, 2017). Drumul evolutiv al păsărilot începe acum aproximativ 150 mil. ani la finalul Jurassicului în Mezozoic. Încă de la apariția lucrării lui Ch. Darwin (Originea Speciilor, 1859), evoluția păsărilor a fost constant supusă dezbaterii, dând astfel naștere unor ipoteze ce au fost dezbătute mai departe până în prezent.

 Teoria evoluției păsărilor din theropozi a fost propusă pentru prima dată de către Huxley T.H. (1868) și alti paleontologi, teorie ce a fost acceptată până la publicare lucrării clasice "The origin of birds" de Heilmann (1926). Heilmann a arătat că în ciuda asemănărilor dintre păsări și theropozi, dinozaurii erau probabil mult prea specializați ca să fi fost strămoșii direcți ai păsărilor. În locul acestei teorii, Heilmann a propus că dinozaurii și păsările au evoluat dintr-un strămoș comun ce face parte din grupul numit Thecodonte. Această teorie fost a fost larg acceptată timp de aproape o jumătate de secol. Revenirea ipotezei evoluției păsărilor din dinozauri, s-a întâmplat cu ajutorul lui Jhon Ostrom în anii 70' (Ostrom, 1976) și cu suportul ulterior al altor studii din anii 80' (Gauthier 1986; Sereno 1999; Norell *și col*. 2001; Clark *și col.,* 2002), fapt ce a dus la un consesns general printre mulți paleontologi și validarea ipotezei evoluției păsărilor din dinozauri. În ultimele decenii au fost descoperite multe fosile noi de theropozi, bine prezervate, în special cele care prezentau urme de pene, provenite din perioada Cretacicului inferior, ce au oferit unele din cele mai relevante dovezi care sprijină ipoteza (Xu *și col*. 2003). Disensiunile cu privire la originea păsărilor încă nu sunt stinse în totalitate în ciuda majorității paleontologilor adepți ai ipotezei evoluției păsărilor din dinozauri.

Evoluția păsărilor poate fi împărțită în două etape teoretice, ce sunt conturate în funcție de descoperirile arheologice și cerecetările realizate pe parcursul deceniilor începând cu mijlocul secolului XIX și până în prezent. Cele două perioade au ca punte de legătură fosilele de Archaeopteryx.

Prima perioada evolutivă este cea care descrie evoluția Archaeopteryx din theropode, iar

cea de-a doua evidențiază evoluția păsărilor moderne în perioada post-Archaeopteryx. În esență, Archaeopteryx este veriga din clasa Aves ce descrie cel mai amplu primele caractere specifice păsărilor moderne, respectiv caractererele necesare zborului.

Datorită rigurozității cărții sale, ipoteza lui Heilmann (1926) a fost larg acceptă timp de patru decenii, până la descoperirea și descrierea făcută de Ostrom (1969) a unui theropod din familia Dromaeosauridae, numit Deinonychus (Figura 2.1.). Studiile amănunțite ale lui Ostrom asupra sheletului de Deinonychus au dus la recunoașterea caracterelor derivate comune dintre Deinonychus și specimenele de Archaeopteryx (Makovicky, 2011).

*Figura 2.1.* Theropod Deinonychus *Figure 2.1.* Deinonychus theropod

*Sursa/Source:* museumvictoria.com

 Autorii care au analizat originea păsărilor urmărind ramificațiile filogeniei acestora au descoperit o serie de modificări scheletice, în cele mai multe cazuri, caractere de constituție considerate "aviare" în mod traditional. De exemplu, dinozaurii theropozi de bază (carnivori) aveau scheletele cu o construcție ușoară, iar picioarele se sprijineau pe doar trei degete principale, primul fiind de obicei ridicat de la sol (observații realizate pe urme) și cel de-al cincilea pierdut. (Figura 2.2.). Mergând mai departe către apariția păsărilor, se observa pierderea degetelor membrelor anterioare (degetele IV și V), scăderea în greutate a scheletului (în special greutatea vertebrelor), iar numărul vertebrelor caudale scade, devin partial sudate între ele pentru a oferi o mai bună stabilitate cozii. Împreună cu prădătorii gigant au apărut și alte tipuri de dinozauri prădători de dimensiuni mai mici cu oase goale, aceștia fiind grupați în familia Coelurosauria (Padian și Chiappe, 1998).

*Figura 2.2.* Ramurile majore din clasa Archiosauria ce au condus la apariția păsărilor și evidențierea evoluției brațului aviar,

*Figure 2.2.* Major branches of Archosauria leading to birds, showing evolution of the avian hand. *Sursa/Source:* Padian și Chiappe, 1998.

În Coelurosauria sunt incluse păsările, dromaeosauridaele, ornithomimidaele, oviraptoridaele și alte grupuri. Membrele anterioare au devenit mai lungi, primul deget începe să se rotească către spatele metatarsienelor, metatarsienele la rândul lor devin tot mai lungi, iar scapula devine mai lungă și ia o formă alungită.

Totodată claviculele se sudează între ele formând furcula și apar plăcile sternale, caracteristi tot mai prezente în rândul tetanuraelor (Chure și Madsen, 1996). În componența pelvisului, între pubis și ischium încep să apară diferențe în lungime și în final la dromaeosauridae și Archaeopteryx pubisul ajunge să fie îndreptat către spate și este cu cel puțin 50% mai lung decât ischiumul, proiecția pubisului în fața picioarelor se pierde. Coada devine mai scurtă, trohanterul al patrulea se reduce, iar incheietura membrelor anterioare devine foarte flexibilă, acest fapt fiind posibil datorită osului semilunar în formă de scripete (Ostrom, 1969). Acestă flexibilitate avansată permite mișcări cruciale în dezvoltarea zborului (Padian, 1985). Toate aceste aspecte nu sunt trăsături evoluate special de păsările moderne prin prisma modului în care trăiesc, ci au fost transmise păsărilor de la strămoșii lor dinozaurii (Gauthier 1986).

*Figura 2.3.* Ghid al istoriei evoluției aviare bazat pe arborele evolutiv simplificat al clasei Archiosauria. Principalele trăsături în evoluția aviară sunt reprezentate pe cladograma împreună cu indicarea poziției acestora pe scheletul de Archaeopteryx. Se poate observa cum aceste trăsăsturi sunt distribuite pe întregul schelet, alcătuind un mozaic al anatomiei aviare pe parcursul evoluției. Reconstrucție Archaeopteryx de M. Donnelly.

*Figure 2.3.* Guide to avian evolutionary history based on a simplified evolutionary tree of Archosauria. Key traits in avian evolution are mapped onto the cladogram with their corresponding position indicated on the skeleton of Archaeopteryx. Note how traits are distributed throughout the skeleton revealing the mosaic assembly of avian anatomy throughout evolution. Archaeopteryx reconstruction by M. Donnelly.

*Sursa/Source:* Makovicky și Zanno, 2011.

Timp de aprope un secol, cunoștințele referitoare la fauna aviară primitivă din Mezozoic sau limitat în mare măsură la fosile de *Archaeopteryx* din Jurasicul târziu și alte câteva fosile din Cretacicul târziu. Anatomia acestor păsări din Cretacicul târziu (e.g., *Hesperornis* și *Ichthyornis*) subliniază prăpastia evolutivă dintre acestea și mult mai primitivul *Archaeopteryx*. Descoperirile din ultimii ani au micșorat semnificativ acestă prăpastia și s-a născut un filon genealogic pentru o bună parte din diversitatea aviară din Mezozoic (Chiappe și Dyke, 2006). Figura 2.4. ilustrează acest fapt.

*Archaeopteryx* (Figura 2.5. a.) avea o anatomie ce ilustra cea mai primitivă condiție observată la păsări, una ce se distingea foarte puțin de theropozii nonaviari (Chiappe și Dyke, 2006).

*Confuciusornis sanctus* și Archaeopteryx sunt singurele păsări cunoscute ce dețin caracteristicile anatomice necesare escaladrii trunchiurilor arborilor (Hou *și col.,*1995). Ele sunt cele mai primitive păsări zburătoare cunoscute și probabil aveau abilități limitate în a se ridica de la sol. Principalele caracteristici ale Confuciusornis sanctus constau în faptul că era o pasăre ce trăia în grupuri mari, fapt demonstrat de numărul mare de fosile găsite grupate. Acest comportament social este surprinzător pentru păsările primitive (Hou *și col.,*1996). De asemenea, în comparație cu, Confuciusornis sanctus nu prezenta dentiție, iar vertebrele caudale erau reduse la număr. Asemenea lui Archaeopteryx, Confuciusornis (Figura 2.5. b.) sanctus avea membrele anterioare mari, specializate în cățărat (Martin *și col.,* 1998).

Pe aproape întregul parcurs al istoriei paleontologiei, procesul transformărilor evolutive ce au dus la originea păsărilor moderne s-a bazat pe dovezile provenite de la doua descendențe aparținând unor păsări marine, hesperornithiformele specializatele în scufundări și cunoscutul *Ichthyornis*. Însă, cercetările din ultimele decenii, au adus la lumină multe alte păsări din Mezozoic, respectiv o nouă diversitate de ornitomorfe (Figura 2.4.). În ciuda acestor noi descoperiri, relația genealogică a majorității ornitomorfelor din Mezozoic nu este pe deplin clarificartă (Padian și Chiappe, 1998).

*Patagopteryx* (Figura 2.5. c.) este unul dintre cei mai cunoscuți reprezentați al acestui nou val*,* provenit din Cretacicul târziu din zona nord-vestică a Patagoniei (Argentina) (Chiappe, 2002b). Acesta nu putea zbura și avea dimensiuni comparabile cu cele ale unei găini, fiind cea mai primitivă dar și cea mai bine reprezentată pasăre din Mezozoic în emisfera sudică. Craniul acestuia nu este complet cunoscut și din acest motiv nu se cunoște dacă prezenta dentiție. Anatomia cranină nu prezinta diferențe semnificative față de forme mai primitive, acesata nu prezenta capacitațile motorii ale păsărilor moderne (Chiappe, 2002b). Cu un bazin alungit și cu un număr relativ mic de vertebre sacrale (nouă), Patagopteryx prezintă un stadiu incipient al elongării gâtului și a zonei sacrale, caracteristici observate la mai evoluate ornitomorfe. Umerii simplificați, furculă și carenă sternală aparent reduse, și membre anterioare scurte sugerează faptul că nu zbura (Chiappe, 2002b). Alte aspecte se pot observa în pelvisul robust al acestuia. Membrele posterioare sunt puternice și bine îmbrăcate în musculatură, aproximativ duble în lungime comparativ cu membrele anterioare, iar tarso-metatarsienele scurte și degetele lungi sugerează faptul că Patagopteryx era o pasăre ce se deplasa încet (Padian și Chiappe, 1998).

*Figura 2.4.* Relațiile filogenetice și aparițiile temporale ale principalelor descendențe aviare din Mezozoic

*Figure 2.4.* Phylogenetic relationships and temporal occurrences of the major lineages of Mesozoic birds*.* 

*Sursa/Source*: Chiappe și Dyke, 2006.

*Hesperornis* (Figura 2.5. d.) prezenta dinți ascuțiți, ușor direcționați către spate pe toată lungimea mandibulei și pe porțiunea mijlocie a maxilatului. Hesperorniformele erau cel mai probabil piscivore, fiind păsări mari cu corpul alungit, gât scurt și cioc lung, puternic. Aceste

*Figura 2.5* Reconstrucții scheletice din avifauna Mezozoica Figure 2.5 Skeletal reconstructions of Mesozic avifauna *Sursa/Source*: Chiappe și Dyke, 2006.

caracteristici sugerea faptul ca acesta acestea erau bune scufundătoare. Specia cea mai mare cunoscută aparținând acestui ordin este Hesperornis regalis, avea o lungime de aproape 2 m. Picioarele și labele hesperorniformelor era bine adaptate înotului, probabil acestea prezentau și membrane interdigitate. Pe uscat, acestea probabil aveau un mers greoi, picioarele fiind plasate mult în spate. Scheletul era greu și puțin pneumatizat, iar aripile de mici dimensiuni serveau cel mai probabil la direcționare și nu la propulsie (Tyrberg, 1986).

*Ichthyornithiformele* (Figura 2.5. e.) aveau dimensiuni asemănătoare cu cele ale pescărușilor (lungime totală de 20 cm) cu aripi și musculatură bine dezvoltate pentru zbor. Aceste păsări au păstrat unele caracteristici reptiliene (cele două jumătăți ale mandibulei separate printr-o porțiune cartilaginoasă, dinți înfipți în alveole, creer mic, vertebre caudale nesudate, dar unite printr-un pigostil, etc.), dar și caractere carenate (sternul cu carenă înaltă, ceea ce duce la concluzia că erau bune zburătoare) (Tyrberg, 1986; Usturoi, 2008).

# **CAPITOLUL III CHAPTER III**

# **REPRODUCEREA PĂSĂRILOR BIRDS REPRODUCTION**

 Păsările în general, exceptând păsările de pradă, sunt în general poziționate pe treptele inferioare ale lantului trofic din care fac parte, fapt ce a dus la o serie de adaptări unice în modul în care acestea se hrănesc și se reproduc. Păsările, cu câteva excepții, produc mai mulți pui și îi îngrijesc pentru scurte perioade de timp. Durata de timp pe care părinții o petrec cu puii depinde de gradul de dezvoltare al puilor, astfel aceștia putând fi precoci (bine dezvoltați în momentul ecloziunii) sau *altriciali* (slab dezvoltați în momentul ecloziunii), cei din urmă având nevoie de mai multă îngrijire parentală (Jacquie și Pescatore, 2013). Păsările, spre deosebire de mamifere, furnizează tot necesarul de nutrienți pentru dezvoltarea completă a embrionului prin intermediul oului, înainte ca acesta să fie depus.

### **3.1. APARATUL GENITAL FEMEL LA PĂSĂRI 3.1. FEMALE BIRD GENITALS**

Aparatul genital femel este împărțit în două părți majore: ovarul și oviductul (Figura 3.1).

#### **3.1.1. Ovarul**

#### **3.1.1. The ovary**

În cazul majorității speciilor aviare, inclusiv cel al găinilor (*Gallus gallus domesticus)*, doar ovarul stâng este funcțional, cel drept este prezent în timpul dezvoltării embrionare, dar degenerează și se păstrează ca o mică reminiscență (Rahman, 2013). În momentul ecloziunii, ovarul stâng are o lungime de 5-6 mm și lățimea de 1,5-2 mm, este de formă triunghiulară și prezintă o culoare gălbuie, iar suprafata acestuia este acoperită de o membrană germinativă. Ovarul este poziționat pe lobul anterior al rinichiului stâng, intrând în contact cu glanda suprarenală la polul cranial, medial cu coasta, în partea stângă cu sacul aerian abdominal și ventral cu stomacul (Opriș *și col.,* 2002). Ovarul este compus dintr-o aglomerare de foliculi în diferite faze de dezvoltare și este complet dezvoltat la momentul ecloziunii. La momentul ecloziunii este format din aproximativ 12.000 – 14.000 de foliculi minusculi. Când găina atinge vârsta de reproducție, aproximativ 18-20 de săptămâni (în funcție de hibrid), ovarul produce primii foliculi (ouă) maturi ce sunt ulteriori "înghițiți" de infundibulum unde se poate produce fertilizarea. Pe măsură ce se apropie sezonul de împerechere, mai mulți foliculi pot intra într-o fază rapidă de creștere și maturare, acumulând gălbenuș chiar înainte de ovulație.

*Figura 3.1.* Aparatul genital la găină și etapele formării oului *Figure 3.1.* Hen genitals and egg formation steps

*Sursa/Source*: Nys, 2011.

Gainile îsi pot schimba sexul, fapt explicat de faptul că la bătrânețe ovarul stâng își pierde

capacitatea de aproduce hormoni, iar rudimentele din ovarul drept se orienteză ca testicul. Acest fapt poate duce la modificarea aspectului găinii prin modificarea penajului sau chiar până la capacitatea de fertilizare a altor femele (Opriș *și col.,* 2002).

### **3.1.2. Oviductul**

#### **3.1.2. The oviduct**

Oviductul este alcătuit din cinci segmente, cu segmente și structuri diferite: *infundibulum, magnum, istm, uterus* și *vagin*. Toate acestea participă fiecare în elaborarea componentelor oului (Usturoi, 2008).

*Infundibulum -* are o lungime de aproximatic 10 cm și prezintă două componete. Prima ce constă într-o pâlnie ce captează ovulele în momentul dehiscenței și o a doua ce constă într-un tub conectat la următoarea componentă, respectiv magnumul (Rahman, 2013). Pâlnia este formată dintro membrană relativ subțire, susținută de un ligament (Opriș *și col.,* 2002), ce se poziționează sub ovar în momentul dehiscenței.

*Magnum –* este cel mai lung segment al oviductului dat fiind faptul că are are o lungime de 33 de cm. Se distinge de alte componente prin faptul are un aspect cutat și spiralat, cu pereții mai groși. Grosimea pereților este dată de multitudinea glandelor din structura acestuia (Rahman, 2013). Magnumul produce majoritatea albușului, aproximativ 15 g (Hrabia *și col.,* 2014).

*Istm –* Este a treia secțiune a oviductului, având o lungime de 15 cm. Acesta la rândul său este compus din două segmente, istmul superior alb și istmul inferior roșu, unde sunt adăugate membranele interioară și respectiv membrana exerioară a cojii (Rahman, 2013). Istmul are musculatura circulară și țesutul glandular slab dezvoltate în comparație cu magnumul (Joyner, 1994).

*Uterus* – Acesta este următorul segment al oviductului și este componenta responsabilă de secreția cojii. Are o lungime de 7 cm, de culoare roșie si de forma unei pungi (Rahman, 2013). Interiorul uterului prezintă numeroase pliuni longitudinale lamelare ce sunt compuse din fibre musculare proeminente longitudinale și celule tubulare glandulare. Acest segment reține oul timp de 20 – 26 ore, timp în care acesta primește săruri, apă, coaja și pigmentul cojii. Este o zonă foarte bine vascularizată în timpul ouatului (Joyner, 1994).

*Vaginul* – Este ultimul segment al oviductului și are o lungime de aproximativ 3 cm. Acest segment nu are rol în procesul de formare al oului, dar are un rol important în procesul expulziei oului. Mușchii puternic din pereții vaginului și sfincterul de la limita uterino-vaginală servesc la expulzarea oului (Rahman, 2013).

### **3.2. OVOGENEZA ȘI STRUCTURA OULUI 3.2. EGG FORMATION AND STRUCTURE**

*Ovogeneza* reprezintă totalitatea proceselor, din interiorul oviductului păsărilor, ce duce la formarea oului.

Intergul proces are la baza *ovogonia*, celula în a cărei structură se regaseste citoplasma și nucleul (poziționat central) și membrana vitelina. Următorul stadiu de dezvoltare este sadiul de ovocită, care nu se diferențiaza semnificativ de cea de ovogonie, exceptând dimensiunea celulei. La randul ei, ovocita se acoperă cu celule foliculare, luând astfel naștere foliculul primar (Opriș *și col.,*  2002).

Ovarul are in componența sa numeroși foliculi în diferite stadii de dezvoltare, aranjanți în mod ierarhic. Foliculii mici (imaturi) sunt clasificați în funcție de culoarea și mărimea acestora: mici, medii, albi mari și galbeni. Foliculii preovulatorii sunt identificați conform mărimii acestora (Figura 3.1.): F1 fiind cel mai mare, urmat apoi de F2, F3, F4, F5 și F6 (Kovács, 2011).

Vitelusul galben (gălbenușul) se formează în sacul vitelin prin depozitarea continuă și stratificată al vitelusului. Acest vitelus galben se acumulează aproape în integralitate în ultimele 7- 9 zile înainte de finalizarea si depunerea oului. Discul germinativ rămâne pe suprafața gălbenușului pe tot parcursul formării acestuia. Atunci când un folicul ajunge la maturitate, se declanșează *ovulația* prin ruperea sacului folicular de-a lungul unei zone mediane, relativ amplă, ce este slab vascularizată sau lipsită de vase de sânge. Acestă zonă se numește stigmă (Smith, 2004).

Ovulația este indusă de hormonul de luteinizare (LH) și presiunea din interiorul folicului. LH este secretat in anterohipofiză într-o cantitate mare și eliberat brusc. Acest proces se produce la gaină cu 5-6 ore înainte de momentul ovulației (Opriș *si col,* 2002). LH stimulează celulele foliculare, iar acestea produc prostaglandine, acestea la rândul lor induc eliberarea de enzime proteolitice. Aceste slăbesc peretele sacului folicular, determinând ruperea acestuia (Kovács, 2011). Ulterior eliberarii *vitelusului* (gălbenușului) din flolicul, acesta este in continuare protejat de membrana vitelină și cade în cavitatea abdominală unde este rapid captat de infundibulum. În infundibulum se produce și *fecundarea*. Aici sunt cantonați spermatozoizii în glande sau "cuiburi" tubulare (Figura 3.3.) și sunt eliberați în momentul în care ovula trece prin această porțiune (Smith, 2004). Se presupune că spermatozoizii au acestă rezistență datorită acestor tubuli, tubulii sunt bănuiți că furnizează nutrienți spermatozoizilor și elimină resturile provenite din metabolismul acestora. Acest mecanism de conservare a spermatozoizilor nu este încă clar (Sasanami *și col.,* 2013). De asemenea, în infudibulum pornește și procesul de formare al *șalazelor*. Șalazele sunt structuri gelatinoase ce apar la capetele ascuțit și bont al oului de-a lungul axului longitudinal al acestuia. Șalazele constituie suport și ax de rotație pentru ovul, astfel discul germinativ va fi în permanență menținut deasupra în interiorul albușului. Atunci când partea exterioară a oului se rotește în oviduct, ovulul rămâne aproape nemișcat, iar șalazele se răsucesc. Ca și rezultat al aceste rotații, blastodermul este forțat să stea într-o poziție obică, iar embrionul se va dezvolta perpendicular pe axul longitudinal al oului cu capul pe direcția de rotație. Astfel, formarea șalazelor are un rol important în determinarea poziției embrionului în timpul evoluției (Rahman *si col.,* 2007). Ovula petrece aici aproximativ 15-30 minnute (Kovács, 2011).

Vitelusul trece rapid în magnum unde este înglobat în *albumen*. Albumenul servește la absorbția șocurilor, hrănește embrionul (sursă de proteină, apă și electroliți) și asigură poziția optimă a discului germinativ. Apa din compoziția albușului este

*Figura 3.2.* Structura oului *Figure 3.2.* Egg structure

*Sursa/source:* chickens.allotment-garden.org

*Figura 3.3.* Spermatozoizi cantonați în tubulii din oviductul de prepeliță Figure 3.3. Sperm stored in tube glands in quail oviduct *Sursa/source:* Sasanami *și col.,* 2013.

adăugată în proporție de aproximativ 50% din apa în timpul formării acestuia. Diferența de apă este adăugată în uter înainte de formarea cojii (Kovács, 2011). Albumenul este produs de glandele tubulare vizible histologic, prezente în pliurile ce formează pereții magnumului (Bowles, 2006).

Cele două *membrane* ale cojii se formează în istmus pe parcursul a unei ore. Aceste membrane (externă și internă) rețin albumenul și protejează oul de pătrunderea bacteriilor. De asemenea, sunt esențiale în procesul de formare a cojii (Nakano *și col.,* 2003). Membranele sunt imperative în procesul de mineralizare a cojii, dat fiind faptul că oferă suportul peste care are loc biomineralizarea cojii. Membranele sunt o plasă de fibre proteice impletite (Cordeiro, 2015). La nivelul istmului se secretă si o anumită cantitate de albuș fluid care difuzează prin cele două membrane, alcătuind *stratul extern de albuș fluid*. Ulterior, are loc formarea cojii minerale în uterus într-o perioadă de aproximativ 19 ore. Înainte de formarea cojii, uterusul mai secretă ultima cantitate de albumen care compltează stratul extern fluid și finalizează formarea șalazelor (Usturoi și Păduraru, 2005).

*Coaja oului* este o structură bio-ceramică ce se formează la temperatura corporală în mediu extracelular. Formarea ei reprezintă unul dintre cele mai rapide procese de calcifiere cunoscute în

*Figura 3.4* Stuctura cojii oului *Figure 3.4* Eggshell structure

*Sursa/source:* Hincke *și col*., 2012.

biologie (Hincke *și col*., 2012). Proprietățile acesteia constituie funcțiile majore în reproducerea și perpetuarea speciei: dezvoltarea în siguranțî a embrionului din punct de vedere mecanic, protecție împotriva infecțiilor, facilitează schimbul de gaze și reprezintă sursă primară pentru calciu și alte minarele pentru devoltarea scheletului – coaja furnizează aproximativ 60% din calciul necesar dezvoltării embrionare (Ghișe *și col.,* 2010).

În porțiunea calcifiată a cojii se disting trei straturi: stratul mamelonar, stratul palisadic și cel al cristalelor verticale.

*Stratul mamelonar*, cel mai profund strat, penetrează membrana externă prin intermediul a numerosi muguri mamilari (Hussain, 2009). Acești muguri mamilari reprezintă agregate organice ce se formează pe suprafața membranelor în zona istmului distal în mod neregulat, acolo unde carbonatul de calciu formează aglomerari policristaline eterogene (Nys *și col.,* 2004).

*Stratul palisadic* se așterne deasupra celui mamelonar și formează cea mai consistentă porțiune a cojii. În acest strat, cristalele cresc perpendicular pe membrane. De asemenea, în acest strat se formează și porii ce ajută la realizarea schimbului de gaze (30. Hussain, 2009). În timpul depunerii carbonatului de calciu (0.33 g/h la găină), respectiv în timpul formării celor două straturi (mamilar și palisadic) oul se rotește (Nys *și col.,* 2004).

*Stratul de cristale verticale* este un strat foarte subțire de cristale de calcit ce conferă suprafață de formare pentru cuticulă (Hussain, 2009).

*Cuticula* este stratul exterior al oului, depozitat pe stratul palisadic al cojii în timpul ultimelor 1,5 – 2 ore de formare a oului în uterus. Este un strat necalcifiat, insolubil în apă, compus în principal din glicoproteine, carbohidrați și grăsimi. Cuticula are rolul protector, ce reglează schimbul de gaze la nivelul cojii și reprezintă prima barieră împotriva accesului microbilor (Samiullah și Roberts, 2014).

*Culoarea oului* este dată de pigmentul din straturile externe ale cojii. Majoritatea pigmentilor sunt localizați în componența cuticulei și în porțiunea externă a cojii calcifiate. Pe măsură ce se formează oul, celule epiteliare ce căptușesc suprafața glandelor de sinteză a cojii, încep și producă și să acumuleze pigmenți. În ultimele 3 – 4 ore înainte de finalizarea formării cojii, o mare parte din pigment este transferat în cuticulă. Cuticula încărcată cu pigment este așternnută pe coajă aproximativ în același moment cu plafonarea depozitării cojii, respectic cu aproximativ 90 de minute inainte de ovipoziție (King'ori, 2012).

*Ovipoziția* reprezintă procesul de expulzare al oului din oviduct. Atunci când oul este depus, conținutul acestuia umple în întregime interiorul cojii. Pe măsură ce se răcește, conținutul se contractă, dând astfel naștere *camerei de aer,* ce se formează între cele două membrane având rol în respirața pulmonară dinaintea ecloziunii (Smith, 2004).

### **3.3. APARATU GENITAL MASCUL 3.3. MALE BIRD GENITALS**

*Testiculele* la păsări sunt localizate adânc în cavitatea abdominală și din acest motiv sunt vizibile doar după îndepărtarea altor organe, în special al intestinelor. Acestea sunt imbrăcate într-o capsulă fibroasă ce conține țesut conjuctiv și fibre contractile. Testiculele conțin țesut interstițial și tubii seminiferi, ce sunt responsabili de spermatogeneză, respectiv compun majoritatea masei testicolului matur. Tesutul interstițial conține celulele Leydig, sursa principala pentru androgenii testiculari (Deviche ș*i col.,* 2011). Testicolele înainte de maturare au o greutate cuprinsă între 1-2 grame și cresc mult în dimensiune începând cu săptămâna 18 de viață, ajungând la 15-20 grame fiind ușor de vizualizat (Leeson și Summer, 2000).

# **CAPITOLUL IV CHAPTER IV**

# **INCUBAȚIA OUĂLOR EGG INCUBATION**

Creșterea păsărilor în curți a constituit o indeletnicire necesară timp de secole. Reproducerea păsărilor a fost un fenomen des neobservat, păsările fiind influentate in totalitate de conditiile din mediul natural ce era compus din gospodarie și imprejurimile acesteia. Intregul proces fiziologic de reproducere era strâns corelat cu anotimpurile și caracteristicile acestora. Păsările își depuneau ouăle și le cloceau într-un colț al gospodăriei și apoi își creșteau puii nestingherite fără intervenții majore din partea omului (Gnabro, 2016).

Pe măsură ce nevoile societății au crescut, împinse de creșterea populației, fenomenul de reproducere al păsărilor, în special al găinilor, a fost atent studiat și reprodus în condiții artificiale. Incubarea artificială a ouălor de găină datează încă din timpul faraonilor din Egipt, acolo unde ouăle erau incubate în peșteri sau construcții de lut (Figura 4.1.).

Incubația artificială a ouălor în condițiile actuale, presupune buna corelare a mai multor etape tehnologice, fiecare având aspecte specifice ce pot condiționa întregul proces de obținere a puilor de o zi. Astfel, condițiile de exploatare a reproducătorilor în fermă, colectarea, manipularea și transportul ouălor, condițiile de stocaj, biosecuritatea, condițiile de incubație, evidența și analiza datelor, toate pot avea un impact major în succesul procesul de incubație (Bogdan R., 2017a; 2017b).

Întregul procesul de obținere a puilor de o zi poate fi etapizat simplist astfel:

- producția de ouă;
- stocarea ouălor;
- incubația și dezvoltarea embrionară;
- ecloziunea.

Figura 4.1. "Cuptor de oua" egiptean Figure 4.1. Egyptian "egg oven"

*Sursa/Source:* lookandlearn.com

### **4.1. PRODUCȚIA DE OUĂ 4.1. EGG PRODUCTION**

 Performanțele de creștere ale puilor de carne (broileri) depid încă de la nivelul fermelor de reproducție, de modul în care oul de incubat este produs și de condițiile în care acesta ajunge la stație de incubație.

 Oul de incubat depinde la rândul său de anumiți factori regăsiți la nivelul fermei de reproducție. Printre aceștia se numără factorii legați de păsări, factorii legați de mediu sau factorii legați de managementul păsărilor.

### **4.1.1. Factori legați de păsăre**

### **4.1.1. Bird related factors**

 Factorii legați de reproducători ce afectează eclozionabilitatea includ tipul hibridul, fertilitatea, starea de sănătate al păsărilor, vârsta reproducătorilor, dimensiunea oului, greutatea oului, calitatea oului. (Kirk *și col*., 1980)

*Fertilitatea,* este un parametru cu o complexitate si sensibilitate ridicată. În viața reproducătorilor există numeroși factori ce pot incluența acest aspect.

### **4.1.1.1. Influența mascului asupra fertilității**

#### **4.1.1.1. Male influence on fertility**

Calitatea materialului seminal este frecvent definită prin intermediul a patru parametri: *volum, concentrație, viabilitatea* spermatozoizilor (% spermatozoizi vii) și *motilitatea*  spermatozoizilor (McDaniel *și col.,* 1998; Parker *și col.,* 2000).

*Volumul* ejaculatului a fost estimat în intervalul 0.34 - 0.59 ml (Bilcik *și col.,* 2005), sau după ale cercetîri, în intervalul 0.40 - 0.73 ml (Peters *și col.*, 2008) pe diferite specii indigene. Se poate spune că volumul mediu de al ejaculatului la cocoși raportat se află în intervalul 0.5 - 1.0 ml, dar volumele fluctuează considerabil în jurul acestor valori (Parker *și col.,* 1940; Sturkie și Opel, 1976). S-a observat că vârsta afectează concetrația și motilitatea spermatozoizilor, dar nu și volumul ejaculatului și pH-ul, în schimb sezonul (cald sau rece) afectează volumul, concentrația, motilitatea și pH-ul (Gebriel *și col.,* 2009).

*Concentrația* medie a spermatozoizilor din materialul seminal este 3.5 miliarde/ml (Sturkie și Opel, 1976). Concentrația de 3.91 miliarde/ml a fost stabilita la hibridul Hubbard (Orunmuyi *și col.,* 2013). Au existat numeroase raportări conflictuale în ceea ce privește relația dintre concentrație și fertilitate. Majoritatea raportărilor nu au găsit o relație între cele două (Sampson și Warren, 1939; Shaffner și Andrews, 1948; McCartney, 1956; Cooper și Rowell, 1957), în timp ce alte cercetări au stabilit o corelare pozitivă (McDaniel și Craig, 1959; Boone și Huston, 1963).

*Viabilitatea –* se definește ca fiind procentul de spermatozoizi vii cu capacitate de fecundare din total spermatozoizilor.

*Motilitatea* spermatozoizilor este esențială în traversarea vaginului în vederea ajungerii în tubii de stocare a spermei în oviduct. (Allen și Grigg, 1957; Bakst *și col.,* 1994). Valoarea motilității a fost raportat ca fiind în intervalul 70% și 87.35% din numarul total de spermatozoizi viabili (Peters *și col.,* 2008).

Motilitatea spermatozoizoilor poate fi evaluată și prin gradul de penetrare al membranei periviteline interne, în încercarea de a fertiliza ovula (Wishart, 1995). Găurile în membrana perivitelină internă sunt concentrate într-un cerc cu diametrul de 1 – 2 mm ce se suprapune discului germinativ. Numărul găurilor este de maxim 50/mm2 (Wishart, 1995). Infertilitatea este probabilă atunci când densitatea găurilor este sub 5/mm² (Wishart, 1995). Succesul este probabil atunci când înainte de fertilizare există un numărul mediu de 25 – 30 de penetrări în apropierea discului germinativ (Bramwell *și col.*, 1995).

*Tabel 4.1.* 

*Table 4.1.* 

**Relația dintre fertilitate și gradul de penetrare al discului germinativ la reproducători Relationship between breeder flock fertility and sperm penetration of the germinal disc** 

*Sursa/Source:* Leeson și Summer, 2009.

### **4.1.1.2. Influența femelei asupra fertilității**

### **4.1.1.2. Female influence on fertility**

 Pentru a se realiza fertilizarea, spermatozoidul trebuie să ajungă la ovocit la momentul potrivit în locul potrivit. Nu este un lucru ușor de realizat in vivo, dat fiind faptul că spermatozoidul trebuie să migreze prin tractul genital al femelei. De asemnea, ovulația nu coincide mereu cu momentul înseminării. În scopul de a crește șansele întâlnirii gameților, femela stochează spermatozoizii în oviduct. (Holt, 2011; Holt *și col.,* 2010; Birkhead, 1993).

 Durata perioadei de stocaj al spermatozoizilor în tubii din oviduct proveniți de la una sau mai multe înseminări, cu generare de ouă fertilizate, se poate întinde pe mai multe zile sau săptămâni (Bakst *și col*., 1994). În general, găinile pot depune ouă fecundate chiar și după 18 zile după îndepărtarea mascului, cu extreme izolate ce au produs astfel de ouă și după 30 de zile (Dunn, 1927). Studii mai recente arată că materialul seminal de la reproducătorii masculi din rasele grele produc ouă fertile în medie 13 zile (Ansah *și col*., 1980). Ouăle fertile depuse după 1 – 2 săptămâni de la împerechere, nu au generat rezultate diferite în ceea ce privește eclozionabilitatea (Warren *și col*., 1929).

#### *Vârsta reproducătorilor*

Impactul semnificativ al vârstei femelelor și al calității ouălor a fost dovedit de numeroase publicații științifice (Lapao *și col.,* 1999; Tona *și col*., 2004). O deteriorare semnificativă a caracteristicilor cojii ouălor a fost corelată cu înaintarea în vârstă a găinilor (Yilmaz *și col.*, 2009).

**Efectul vârstei reproducătorilor asupra greutății oului și al eclozionabilității Effect of broiler breeder's age on egg weight and hatchability**

*Sursa/Source:* Nowaczewski *și col.,* 2016.

 Se poate observa faptul că cea mai bună fertilitate se află în intervalul de vârstă 31 - 35 săptămâni (Tabel 4.2). Femelele cele mai în vârstă au fost caracterizate ca având cel mai scăzut procent de fertilitate. Rezultatele eclozionabilității arată că procentul de ecloziune din oule fertile a fost similar în toate grupele de vârstă până în săptămâna 45 (x= 90.2%). În același timp, procentul puilor neeclozați a crescut semnificativ pe măsura îmbătrânirii găinilor (Nowaczewski *și col.,* 2016).

### *Performanța hibridului*

Aspectul cantitativ al producției de ouă este determinat și de hibridul ales. În vederea producției puilor de carne în sistem intensiv, în Romania la nivelul anului 2017, în fermele de reproducție rase grele se utilizază cu precădere trei hibrizi, ce acoperă în majoritate necesarul fermelor de profil: Ross 308, Cobb 500 și Hubbard Classic. Perormanțele acestora (Tabel 4.3) în corelare cu cerințele pieței conturează opțiunea fermierului.

De asemenea, decizia în alegerea reproducătorilor ține cont și de performanțele puilor de carne rezultați din incubarea ouălor de incubație rezultate din fermele de reproducție.

**Obiective de performanțe reproducători (per găină transferată)** 

### **Breeder performance objectives (per hen housed)**

*Sursă/Source:* Ross 308 Parent Stock: Performance Objectives, 2016., Breeder Management Supplement Fast Feathee Cobb 500, 2013., Hubbard Classic Performance Summary Parent Stock, 2015.

### **4.1.2. Factori legați de management**

### **4.1.2. Management related factors**

### **4.1.2.1. Managementul microclimatului**

### **4.1.2.1. Microclimate management**

Temperatura și fotoperioada sunt doi factori cu impact major asupra fertilității și eclozionabilității.

### *Temperatura*

Temperatura de creștere optimă pentru speciile domestice de păsări este cuprinsă între 12 – 26 ºC. Consumul de furaj se reduce cu 20% atunci când păsările sunt expuse la stres termic asociat cu temperaturi ambientale ridicate și umiditate relativă crescută. Temperatura aerului și umiditatea relativă (RH%) sunt variabile importante cu impact direct asupra termoreglării corporale, respectiv productivitate (Seedorf *și col.,* 1998).

 Stersul termic reduce calitatea externă și internă a oului. Temperaturile ambientale crescute reduc dimensiunea gălbenușului, consistența albumenului și nivelul optim de calciu din ou (Mahmoud *și col*., 1996). Deprecierea se datorează dezechilibrului în raportul calciu – estroge, scăderea nivelului de proteină din ou și scăderea voluntară a consumului de furaj. Scăderea voluntară a consumului de furaj este atribuit răspunsului fiziologic la stresul termic, cu scopul reducerii căldurii endogene generate excesiv în organism în timpul metabolizării furajului (Ayo *și col.,* 2010).

Atunci când cocoșii au fost expuși la temepraturi ambientale de 32 ºC, capacitatea acestora de fertilizare a scăzut la 42% și pentrarea spermatozoizilor la 52% în comparație cu valorile obținute la 21 ºC. Caracteristicile spermei (consistența, concentrația și volumul) au fost depreciate de temepraturile în afara intervalului de confort (McDaniel *și col*., 1995).

#### *Iluminatul*

Păsările răspund diferit la modificările fotoperioadei (creștere sau scădere). Termenele ce devin importante atunci când se vorbește de lungimea fotoperioadei sunt *lungimea critică, marginală* și *de saturație*. Lungimea critică constă în lungimea minimă a fotoperioadei (de regulă 11 – 12 h) ce va stimula secreția hormonului luteinizant (LH), care inițiază formarea oului. Lungimea de saturație reprezintă lungimea fotoperioadei ce stimulează secreția maximă de LH, iar orice creștere a lungimii fotoperioadei peste acest nivel nu va avea efect asupra secreției de LH. Lungimea mediană este mediana dintre lungimea critică și cea de saturație, creșterile ale lungimii fotoperioadei peste acestă valoare vor cauza creșteri în secreția de LH (Sharp, 1984).

 Astfel, pentru atingerea performanțelor optime în fermele de găini de reproducție, programele de lumină în halele cu microclimat controlat sunt corelate cu vârsta și uniformitatea lotului de reproducători (Tabel 4.4).

*Tabel 4.4.* 

*Table 4.4.* 

### **Programe de lumină pentru hale de tineret și producție găini rase grele cu microclimat controlat.**

#### **Light programs for rearing and production broiler breeders houses with controled**

**envirnoment.** 

 *Sursa/Source:* Manual de management pentru părinți ROSS, 2013.

Nu există raportări specifice în legătură cu efectul luminii colorate asupra performanțelor reproducătorilor, la fel cum nu există dovezi clare legate de relevanța luminii colorate în managementul reproducătorilor. Totuși, companiile de profil sugerează ca ar exista anumite efecte pozitive (Gasolec, 2017). Argumentația constă în faptul că lumina roșie îmbunătățeste producția de ouă calitatea cojii. Alte companii de profil sugerează că nu există beneficii suplimentare în perioada ouatului prin utilizarea luminii colorate, iar tipul lămpilor este irelevant (Lewis, 2009).

#### **4.1.2.2. Managementul păsărilor**

#### **4.1.2.2. Birds management**

### *Raportul de sexe*

 Numărul de femele de care un mascul este responsabil în ceea ce privește împerecherea indică raportul de sexe. În mod obișnuit raportul de sexe în loturile comerciale este situat între 6 și 14 masculi la 100 de femele, având o medie de 9 masculi per 100 de femele (Appleby *și col*., 1992).

Studii asupra hibridului ROSS 308, au arătat că prin creșterea raportului de sexe, producția de ouă per cap de găină a sufeit o scădere, dar a dus la îmbunătățirea eclozionabilității, posibil datorită unei frecvențe mai ridicate a interacțiunii sexuale dintre masculi și femele (Mahdi *și col.*, 2016).

S-a observat că masculii se împerechează cu femelele în medie de 5 ori pe zi. Numărul mediu de împerechieri nu a crescut nici atunci când raportul de sexe a fost de un mascul la 24 de femele (Craig *și col*., 1977).

> *Tabel 4.5. Table 4.5.*

### **Raport de sexe în funcție de vârsta lotului de reproducători Sex ratio according the age of the broiler breeder flock**

*Sursa/Source:* Manual de management pentru părinți ROSS, 2013.

#### *Densitate*

 În perioada de producție, densitatea reproducătorilor va influența performanța biologică a acestora. Principalii furnizori de material biologic recomandă densități comparative (Tabel 4.6), dar acestea resprezintă un reper orientativ ce poate fi schimbat în funcție de alți factori cum sunt legislația locală, economia, mediul sau condiții de hală (spațiu de furajare sau adăpare, etc.).

Mtileni *și col*. (2007) au arătat faptul că în cadrul unor efective de reproducători rase grele cu vârsta cuprinsă între 50 și 54 de săptămâni producția cumulativă de ouă a fost mai mare în cadrul loturilor cu densitate de populare ridicată (8,33 capete/m²), atribuită direct mărimii lotului. La nivel de pasăre, păsările din efectivele mai dense au produs mai puține ouă decât păsările din efectivele cu densități scăzute. Numărul mediu de ouă pe pasăre a fost de 10.62 ouă la 5 păsări/ m², 9.96 ouă la 6,67 păsări/ m² și 9.40 ouă la 8,33 păsări/m².

### **Densități recomandate pentru efectivele de reproducători Recomanded stocking densities for broiler breeder flocks**

*Sursa/Source:* Manual de management pentru părinți ROSS, 2013.

### *Greutatea corporală și nutriția*

 Îmbunătățirea genetică continuă a puilor de carne, în special al vitezei de creștere, a conversiei furajului și a randamentului cărnii în carcasă a dus și la modificări constante în managementul păsărilor. În ceea ce privește reproducătorii, acest lucru constă în prevenirea efectelor negative cauzate de greutatea corporală excesivă asupra performanțelor reproductive (Barbato, 1999).

Heritabilitatea caracterelor în legătură cu eficiența reproducerii este relativ scăzută, factorii non-genetici, cum este nutriția, au o influență puternică asupra performanțelor de reproducere (Reddy și Kelly, 1991).

Uniformitatea lotului de reproducători este în general determinată de greutatea individuală. Uniformitatea conferă o estimare a variabilității lotului la o vârstă dată, și în general cu cât lotul este mai uniform cu atât mai bună va fi performanța lotului. Un lot foarte uniform va atinge vârful de producție mai devreme, iar procentul maxim de producție va fi mai ridicat decât în cazul loturilor neuniforme (North, 1980). Loturile neuniforme nu ating vârful de producție din pricina variabilității uniformității sexuale individuale (North, 1980; Costa, 1981). Vârfurile de producție joase în loturile neuniforme sunt cauzate de păsările ușoare, întârziate din punct de vedere sexual (Robinson *și col*., 1991) și păsările cu greutate mare intrate în mod accelerat în producție (Yuan *și col*., 1994). Producția de ouăle utilizabile în vederea incubării va fi slabă, chiar dacă media greutății corporale este bună într-un lot neuniform (Petitte *și col*., 1982) deoarece păsările ușoare vor produce ouă cu dimensiune mică în comparație cu cele peste media greutății, acestea din urmă fiind și cele ce vor produce un procent mai ridicat de ouă duble. (Elguera, 1997). În loturile neuniforme, vârful de producție nu este consistent, de asemenea distribuția greutății oului este neuniformă (Costa, 1981). Cu cât uniformitatea greutății corporale este mai scăzută la momentul maturității sexuale, cu atât mai

scăzut și întârziat va fi vârful de producție, iar numărul de ouă va fi mai scăzut la finalul ciclului de producție (North, 1980).

 Studii legate de carcasa reproducătorilor și caracteristicile acestora de reproducere în diferite linii de reproducători au arătat faptul că liniile ce transmiteau o cantitate de piept mai mare la nivelul puilor de carne aveau la rândul lor un piept mai mare și o greutate mai mică a oviductului în comparație cu liniile de reproducători cu piept mai mic în rândul puilor de carne aferenți (Reddish și Lilburn, 2004). S-a speculat faptul că în păsările cu pieptul mai mic, o proporție mai mare din proteina ingerată este direcționată către alte țesuturi cu conținut mare de proteină cum este oviductul (Reddish și Lilburn, 2004). Acest fapt a fost demonstrat și de alte cercetări anterioare ce arătau că păsările cu un piept mai mare produceau mai puține ouă, posibil din cauza utilizării proteinei pentru dezvoltarea musculaturii pectorale (Hudson *și col.*, 2000).

Interacțiunea dintre parametrii nutriționali și cei de reproducere este foarte complexă la nivelul reproducătorilor de pui de carne. Totuși, evoluția procesului de reproducere poate fi manipulată prin factor nongenetici cum sunt programul de lumină, programul de furajare sau restricțiile de furaj (Yu *și col*., 1990; Robinson *și col*., 1998a; Bruggeman *și col*., 1999). Conform numeroaselor studii, furnizarea furajului în exces în perioada de maturare sexuală poate cauza o suprastimulare a dezvoltării foliculilor ovarieni și transformarea acestora în vitelusuri adiționale (Van Middelkoop, 1971; Hocking *și col*., 1987; Yu *și col*., 1992). Supra-furajare timp de numai 2 săptămâni între stimularea luminoasă și vârful de ouat poate să altereze definitiv fertilitatea și eclozionabilitatea (Ingram și Wilson, 1987).

> *Tabel 4.7. Table 4.7.*

### **Specificații nutriționale pentru femele și masculi Nutritional specifications for females and males**

*Tabel 4.8.* 

*Table 4.8.* 

#### **Program de furajare pentru femele și masculi (exemplu)**

### **Feeding program for females and males (example)**

*Sursa/Source:* Obiective de performanță Părinți de Reproducție ROSS 308, 2016.

 Pentru obținerea unor performanțe optime, respectiv menținerea greutăților corporale ale păsărilor și nivelul producției de ouă fertile în parametri strandard al fiecărei vârste, se pot urmări recomandările furnizorilor de material biologic în echilibrarea rețetelor furajere pentru fiecare tip de furaj (Tabel 4.7), respectiv cantitățile de furaj alocate săptămânal (Tabel 4.8.).

 În ceea ce privește *programul de furajare zilnic*, este o practică comună furajarea reproducătorilor dimineața devreme la aprinderea luminii sau puțin după acest moment.

Furajarea după orele prânzului sau împărțirea rației zilnice în două alocări zilnice, poate deveni o alternativă viabilă, luând în considerare faptul că aceste practici pot duce la îmbunătățirea performanțelor de reproducție.

Păsările consuma rapid furajul alocat într-o singură tranșă, ulterior pentru restul zilei vor posti. S-a sugerat că lipsa secreției de gonadotropină de către glanda pituitară la păsările private de furaj este responsabilă de pierderea producției de ouă (Morris și Nalbandov, 1961). Ulterior s-a raportat că concentrația de LH din plasmă este semnificativ mai scăzută în cazul masculilor cu vârsta de 6 săptămâni și lipsiți de furaj timp de 12 ore (Scanes *și col*. 1976). În completare, s-a dovedit că găinile au o concentrație în plasmă de LH mai scăzută după 48 de ore de post, concentrații mai scăzute de estradiol și progesteron după 24 de ore de post în comparație cu păsările hrănite ad libitum (Tanabe *și col*., 1981).

 Reproducătorii ce au primit furajul alocat pentru o zi împărțit în doua transe (60% din total la ora 06:30 h și 40% la ora 15:00) după stimularea luminoasă și pe parcursul perioadei de producție au produs cu 4 ouă mai mult per găină, ceea ce poate avea un impact economic (Spradley, 2007).

### *Calitatea ouălor*

Din punct de vedere morfologic, ouăle cele mai bune pentru incubat sunt cele curate în mod natural, cu forma ovala și strânse din cuibare curate. Când ferma de reproducție și stația de incubație nu au oua suficiente, atunci orice ou va fi considerat bun de incubat.

Cu toate acestea, se va avea în vedere faptul că ouăle mici nu vor ecloziona la fel de bine ca și cele de mărime medie, ouăle rotunde au tendința să eclozioneze mai slab, cele murdare (de pe așternut) de asemenea vor produce mai puțini pui în comparație cu cele curate în mod natural și pot răspândi germeni în stația de incubație (Tullett, 2009).

Oul de incubație ideal ar trebui să prezinte (Hubbard, 2015):

- raportul dintre lungimea și lățimea lui să fie 1,4/1,0;
- greutatea apropiată sau egală cu media lotului;
- să fie depus într-un cuibar uscat, curat și lipsit de praf;
- să provină de la un lot de părinți lipsit de boli;
- să nu fie murdar de dejecții, așternut, albuș sau gălbenuș de la alte ouă sparte;
- să fie unifrom colorat (maro închis sau deschis în funcție de vârsta reproducătorilor);
- coaja să fie netedă, lipsită de rugozități și depozite de calciu, intactă, robustă, fără perforații sau porozități.

*Figure 4.2*. Inadequate hatching eggs

Sursa/Source: Tullett, 2009.

*Tabel 4.9. Table 4.9.* 

#### **Tipuri de ouă neconforme și cauzele apariției lor**

#### **Types of non-conforming eggs and the causes of their occurrence**

*Sursa/Source:* Aviagen – Hatching egg shell quality. 2013

*Echiparea fermei* 

*Figura 4.3* Exemplu configurație ferma de reproductie rase grele. 1, 2 , 3. Cuibare automate și paturi de plastic, 4. Conveior transportor ouă, 5. Mașină de sortat și ambalat ouă de incubatie. *Figure 4.3* Broiler breeder farm configuration example. 1, 2, 3. Automatic nests and plastic slats, 4. Egg transport conveyor, 5. Hatching egg packing machine.

Sursa/Source: Vencomatic Group B.V., 2016.

 În fermele moderne de reproducție rase grele se tinde către creșterea gradului de automatizare, astfel se facilitează posibilitatea eficientizării producției de ouă prin creșterea gradului de utilizare al oulor, reducera numărului de ouă depuse în așternut, reducerea riscului de contaminare, reducerea riscului de fisurare a cojilor, reducerea greșelilor tehnologice, diminuarea influenței factorului uman, accelerarea colectării și pregătirii ouălor pentru incubare.

*Figura 4.4* Soluție de automatizare a colectării și ambalării ouălor pentru incubație. *Figure 4.4* Automatization solution of hatching eggs collection and packing. Sursa/Source: Prinzen B.V., 2017.

 Soluțiile moderne de colectare și ambalare automată a ouălor de incubație conțin inclusiv funcții de sportare automată prin cântărirea individuală a oulor, fucția de întoarcere automată a oulor cu vârful ascuțit în jos, așezarea ouălor pe sitele de incubație sau cofraje, încărcare automată a cărucioarelor de incubație sau transport ouă (Prinzen B.V., 2017).

#### *Starea de sănătate*

Managementul sănătății și biosecuritatea sunt probabil aspectele critice ale fermelor de găini de reproducție. Apariția bolilor au un impact major în ceea ce privește reproducătorii, deoarece acestea pot afecta producția de ouă sau fertilitatea. Astăzi, este tot mai dificilă izolarea eficientă a fermelor de reproducție în vederea asigurării unui grad confortabil de protecție a loturilor. Chiar și cu un grad de izolare ridicat și măsuri optime de biosecuritate, este imposibilă asigurarea integrală a protecției lotului (Leeson și Summer, 2009).

 Pierderea sau diminurarea performanței reproducătorilor, poate fi cauzată și de diverse boli specifice. Acestea pot afecta reducerea performanțelor fie prin afectarea procesului fiziologic natural de reproducere, fie prin generarea pierderii păsărilor. Bolile ce afectează gainile de reproducție pot avea impact variat asupra producției de ouă și a mortalității în funcție și de alți factori favorizanți cum sunt tulpina agentului patogen, vârsta păsărilor, prezența altor infecții, etc. (Tablel 4.10.).

> *Tabel 4.10. Table 4.10.*

**Exemple de boli specifice gainilor de reproducție și pierderi cauzate de acestea Specific broiler breeder diseases examples and flock losses due to them** 

*Sursa/source*: msdvetmanual.com

### **4.2. STOCAREA OUĂLOR**

### **4.2. EGG STORAGE**

Condițiile de stocaj ale ouălor înainte de incubare pot influența eclozionabilitatea și din acest motiv reprezintă o preocupare considerabilă a stațiilor de incubație (Bulter, 1991).

Ca și verigă intermediară între producția de ouă de incubație și producția de pui de o zi, poate pe de o parte să influențeze negativ calitatea oului, diminuând efortul investit în obținerea acestuia în ferma de reproducție, iar pe de altă parte poate să afecteze performanța stației de incubație în garde diferite în funcție de condițiile în care s-a realizat stocajul. Eclozionabilitatea și calitatea puilor este influențată de condițiile de stocaj, cum sunt durata timpului de stocaj, temperatura, umiditatea, compoziția aerului din camera de stocaj, orientarea și schimbarea poziției ouălor (Bogdan R., 2017a). Efectul stocării ouălor pentru un timp îndelungat a fost studiat în profunzime și este binecunoscut faptul ca procentul de ecloziune scade, se prelungește timpul de incubare, iar calitatea puilor poate fi afectată (Reis *și col.,* 1997).

Cauza efectelor negative nu se cunoaște pe deplin. Viabilitatea embrionară scade, cel mai probabil din cauza mortalității celulare (Bloom *și col*., 1998). În plus, calitatea oului scade din pricina pierderii de apă și CO2. De asemenea, pH-ul albușului crește de la 7.6 la aproximativ 9.0 pe parcursul primelor 4 zile de stocaj (Lapao *și col.*, 1999), pH-ul gălbenușului crește de la 6.0 la 6.5, vâscozitatea albușului scade (Shenstone, 1968), iar rezistența membranei viteline scade (Fromm, 1966). De principiu, în timpul stocajului, oul pierde din greutate din pricina pierderii de apă, aproximativ 0,5% pe săptămână (Aviagen, 2010).

 Numeroase studii au arătat faptul că un stocaj cuprins între 5 și 10 zile reduce eclozionabilitatea cu 0,8%, respectiv 2,8%. În medie, creșterea timpului de stocaj cu o zi poate reduce ecloionabilitatea cu 1% și poate adăuga timpului de incubare 1 oră (Decuypere și Micheles, 1992). Perioadele scurte de stocaj (2 – 4 zile) nu necesită practici de management specifice.

*Temperatura și umiditatea în timpul stocajului* – ouăle fertile ar trebui stocate la o temperatură cuprinsă între 13 și 18 grade Celsius. Embrionii vor începe să se dezvolte anormal, vor fi slăbiți sau vor muri dacă temperatura este prea ridicată. Temperatura la care se stochează ouăle nu trebuie să depășească niciodată 22 ºC și nu trebuie să scadă niciodată sub pragul de 8 ºC. Ouăle stocate la temperaturi prea ridicate sau prea scăzute vor genera o eclozionabilitate scăzută (Cartwright, 2000). Ouăle depozitate pentru mai puțin de 7 zile nu trebuie întoarse de pe o parte pe alta. Ouăle stocate o perioadă mai lungă de 10 zile, vor fi întoarse de 1-2 ori pe zi de pe o parte pe altă într-un unghi de 90º.

Chiar dacă umiditatea relativă este mai puțin restrictivă în comparație cu temperatura, este important ca oul să nu piardă multă apă în timpul stocajului. Pericolul deshidratării este prezent mai ales în cazul ouălor cu coajă subțire sau poroasă, cum sunt cele provenite de la loturile de părinți bătrâne. Umiditatea relativă în timpul stocajului ar trebui să fie cuprins în intervalul 70-80%. Acest nivel poate fi ridicat la 88% pentru ouăle provenite de la reproducători în vârstă sau atunci când se știe că ouăle vor fi stocate o perioadă îndelungată (van de Ven, 2015).

### **4.3. DEZVOLTAREA EMBRIONARĂ ȘI INCUBAȚIA 4.3. EMBRIO DEVELOPMENT AND INCUBATION**

**4.3.1. Dezvoltarea embrionară** 

**4.3.1. Embrio development** 

Ovula matură este fertilizată în infundibulum la scurt timp după ovulație. În intervalul de la fertilizarea ovulei până la depunerea oului, o perioadă de aproximativ 25 de ore, se petrec o serie de evenimente embrionologice importante (Sheng, 2014).

Segmentația începe la aproximativ 5 ore de la fertilizare (Olsen, 1942), iar restul dezvoltării embrionare preovipoziționale (20 de ore) are loc în uterus.

Dezvoltarea puiului este tradițional descrisă conform celor două sisteme, Hamburger și Hamilton (HH) și cea Eyal-Giladi și Kochav (EGK) (Eyal-Giladi și Kochav, 1976; Hamburger și Hamilton, 1992), cea din urmă fiind utilizată pentru stadiile intrauterine. Eyal-Giladi și Kochav au divizat dezvoltarea embrionară anterior liniei primitive (HH stadiul 1) în 14 stadii (notate cu cifre romane de la EGK-I la - XIV) (Eyal-Giladi și Kochav, 1976; Kochav *și col*., 1980). Perioada intrauterină acoperă stadiile EGK-I la – X. Stadiile EGK-I la – VI sunt generic denumite stadiile "segmentație" și durează aproximativ 10 ore. Stadiile EGK-VII la – X sunt denumite generic stadiile "formării ariei pelucide" și durează aproximativ 10 ore (Figura 4.4.). Diviziunea celulară și formarea cavității subgerminale începe între stadiile between EGK-II și EGK-III. Blastodermul are mai multe straturi la mijlocul stadiului EGK-III și ajunge la grosimea caracteristică (5–6 straturi celule) la stadiul EGK-VI, după care numărul straturilor celulare scade gradual în aria pelucidă la 1 – 2 straturi în stadiul EGK-X, cu o zonă superioară continuă formată dintr-un singur strat de celule numită epiblast și o zonă inferioară discontinuă numită hipoblast. Celulel periferice, precursoarele zonei opace, continuă să fie structurate pe mai multe straturi și mențin contactul cu celulele gălbenușului.

*Figura 4.5.* Stadiile dezvoltarii embrionare intrauterine.

*Figure 4.5.* Embryo intrauterine development stages.

*Sursa/Source*: Sheng, 2014.

Determinări asupra numărului de celule, au arătat că un embrion în stadiul EGK-V conține aproximativ 2,400 de celule, iar unul la stadiul EGK-VII conține 36,000 de celule, ulterior, ritmul creșterii numărului de celule încetinește, ajungând la aproximativ 54,000 de celule în stadiul EGK-X (Park *și col.,* 2006).

Hamburger și Hamilton au dezvoltat și definit stadiile progresului morfologic de la prima segmentație până la ecloziune. Sistemul de clasificare a dezvoltării embrionare Hamburger și Hamilton (HH) este larg răspândit și este îmăpătțit în 45 de stadii (Hamburger și Hamilton, 1992). În sistemul lor (Tablet 4.11.), pentru definirea fazelor de dezvoltare, au utilizat diferite modificări morfologice proeminente și caracterisitci. Stadiile inițiale (1 – 6) sunt caracterizate de dezvoltarea liniei primitive. Stadiile mijlocii (7 – 14) sunt definite în principal de numărul de somite și caracteristicile aferente. Stadiile de evoluție embrionară târzii (15 – 45) se identifică prin diferite aspecte morfologice specifice și sunt grupate conform unor caracteristici determinabile. Schimbările morfologice ale membrelor și viscerelor sunt utilizate pentru definirea stadiilor 18 – 40. Spre finalul dezvoltării embrionare, puiul nu mai trece prin modificări morfologice, doar crește în dimensiuni, din acest motiv aceste stadii târzii necesită determinări obiective prin măsurători, cum sunt lungimea ciocului sau a degetului trei (Tong *și col.,* 2013).

> *Tabel 4.11. Table 4.11.*

### **Sistemul de clasificare a dezvoltării embrionare Hamburger și Hamilton (HH) Hamburger and Hamilton (HH) embrionic development clasification system**

*Sursa/source*: embryology.med.unsw.edu.au

*Figura 4.6.* Stadiile 1 – 28 ale dezvoltarii embrionare conform clasificării HH. *Figure 4.6.* Embryo development stages 1 – 28 according HH clasification. *Sursa/Source*: Hamburger și Hamilton, 1992.

*Figura 4.7.* Stadiile 28 – 45 ale dezvoltarii embrionare conform clasificării HH. *Figure 4.7.* Embryo development stages 28 – 45 according HH clasification. *Sursa/Source*: Hamburger și Hamilton, 1992.

### **4.3.2. Incubația 4.3.2. Incubation**

În fluxul modern de producere a cărnii de pasăre, stațiile de incubație dețin un rol important, fiind responsabile de transformarea ouălor în pui vii. Incubația reprezintă o componentă crucială în generarea unei producții optime de carne de pasăre, dat fiind impactul pe care acesta îl are în calitatea puilor de o zi.

Pe parcursul anilor stațiile de incubație au devenit tot mai automatizate până la nivelul la care întregul proces de producere a puilor de zi este automatizat. Stațiile moderne de incubație dețin mecanisme automatizate de încălzire, sisteme de întoarcere automată a ouălor, mecanisme automate de control al temperaturii, umidității, fluxului de aer, etc., în corelare cu temperatura ouălor, pierderea în greutate a acestora și nivelurile de O2 și CO2 din interiorul incubatoarelor. Incubatoarele din prezent au diverse capacități ce pornesc de la cateva mii de ouă până la zeci de mii (chiar și peste o sută de mii). Stațiile de incubație trebuie să fie eficiente în producția de pui, ceea ce reprezintă procente de ecloziune ridicate, pui sănătoși cu un grad de supraviețuire crescut și cu o bună exprimare a potențialului genetic în condițiile variate din fermele de creștere.

Prin incubație se înțelege ansamblul condițiilor necesare pentru dezvoltarea embrionară normală sau suma factorilor fizici, care acționează asupra ouălor de incubație de la introducera lor în incubator și până la ieșirea puilor (Opriș *si col.,* 2002).

Schimburile fizice dintre ouă și mediul în timpul incubării (transfer de căldură, pierdere de apă și schimb de gaze) depind de caracteristicile oului (dimensiune, compoziție, formă, grosimea și porozitatea cojii, conducția termică), rata metabolismul embrionului și condițiile fizice ale incubației, dar și condițiile pre-incubării (Boleli *și col*., 2016).

În figura 4.8. sunt ilustrate schimburile fizice între ou și mediul de incubare. O parte din acești factori de influență au fost expuși în paginile anterioare.

Deviațiile de la valorile optime ale agenților fizici pot interfera sau chiar împiedica dezvoltarea in-ovo a embrionului, cu rezultate negative asupra eclozionabilității, a calității puilor de o zi și a performanțelor lor ulterioare. Condițiile fizice optime de incubare aduc un beneficiu eclozionabilității și calității puilor (Boleli *și col*., 2016).

*Figura 4.8.* Schimburile fizice dintre oul de incubație și mediu

*Figure 4.8.* Physical factors exchange between the hatching egg and the environment *Sursa/Source*: Boleli *și col*., 2016.

#### **4.3.2.1. Temperatura de incubare**

#### **4.3.2.1. Incubation temperature**

Dintre toate interacțiunile factorilor fizici din timpul incubării, temperatura are cea mai mare influență asupra dezvoltării *in-ovo* (Freeman și Vince, 1974), deoarece poate să împiedice, promova sau să mențină dezvoltarea embrionică, respectiv poate să determine viteza și durata dezvoltării.

Temperatura în incubator ar trebui să fie cuprinsă între 99.5 și 100 grade Fahrenheit, respectiv 37.5 ºC – 37,8 ºC (Cartwright, 2000; Leandro *și col*., 2004 ).

De asemenea, temperatura ideala a cojii oului este de 37.8°C (100°F), dar spre sfârșitul perioadei de incubație temperaturi de pâna la 38.3ºC (101°F) sunt frecvente întâlnite și în general fara efecte nedorite. Cu toate acestea, temperaturi mai mari de 38.3ºC (101°F) pot fi dăunătoare, iar temperaturi de 39.4ºC (103°F) și peste sunt cunoscute a fi defavorabile eclozionabilității și calității puiului (Tullett, 2009).

Temperaturile ridicate (≥ 38,8 ºC) în a doua parte a perioadei de incubație (> ziua 10) pot duce la reducerea greutății corporale și a unui consum redus de vitelus (Ozaydın și Celik, 2014).

Temperaturile scăzute (36,6 ºC) în prima parte a perioadei de incubație (0 – 10 zile), atunci când dezvoltarea embrionară are caracter endotermic, pot duce la scăderea eclozionabilității (- 4%) și la pierderi embrionare din pricina prelungirii timpului de incubare (ciocniri interioare + 0,6% și ciocniri exterioare + 1,5%) (Joseph *și col*., 2006).

Hibrizii actuali mai introduc doi factori majori ce afectează peoducția de căldură embrionară: potențialul de creștere al hibridului și greutatea oului. Prin compararea ouălor de 70 g cu cele de 56 g, s-au constatat diferențe în ceea ce privește producția de căldură embrionară (Figura 4.9.), iar prin menținerea constantă a temperaturii cojii oului în timpul incubației, ouăle mai mari tolerează mai bine temeraturile ridicate decât cele mici în ultima perioadă a incubației (Lourens *și col.,* 2006).

*Figura 4.9.* Producția de căldură per ou în timpul incubării *Figure 4.9.* Heat production per egg during incubation

*Sursa/Source*: Lourens *și col.,* 2006.

În practică, incubatoarele din industia actuală pot fi configurate să incubeze ouă de aceiași vârstă (single-stage) sau vârste diferite (multi-stage), de obicei colecte de ouă din mai multe zile de producție.

Incubatoarele *single-stage* permit programarea profilului curbei de temperatură în timpul incubării cu abilitatea de ajustare a ventilației și poate asigura cu succes nevoile embrionului din prima parte a incubării. Aceste incubatoare generează probleme serioase la finalul incubației dacă temperaturile înregistrate sunt prea mari sau daca aerul dintre site este insuficient (Hubbard, 2015).

În incubatoarele *multi-stage*, căldura embrionară produsă în ultima parte a incubației este utilizată pentru încălzirea și dezvoltarea embrionilor din ouăle cu vârsta mai mică. Dat fiind acest fapt, temperatura din incubator este fixă și nu statisface în mod optim de fiecare dată nevoile embrionului. Temperatura cojii va fi frecvent sub cerințe la începutul perioadei de incubație și peste la final (Molenaar *și col*, 2010).

#### **4.3.2.2. Umiditatea relativă a aerului**

#### **4.3.2.2. Relative humidity of the air**

 Deoarece principalul motiv al pierderii în greutate al oului este dimensionarea potrivită a camerei de aer pentru începutul respirației pulmonare, probabil nu este important momentul în care acestă apă se pierde în timpul incubării, atâta timp cât camera este optim dimensionată la momentul ciocnirii. Umiditatea relativă (RH%) din incubator poate fi utilzată ca instrument de control al pierderii în greutate. Umiditatea relativă va fi crescută înainte de ecloziune dacă oul a pierdut suficientă apă anterior, dar va fi devavorabilă dacă RH% a fost crescut anterior și nu s-a pierdut suficientă apă (Robertson, 1961).

Umiditatea relativă scăzută a aerului poate duce la o pierdere mare de apă din ou, rezultând deschidratarea și moartea embrionului (Reinhart și Hurnik, 1984) sau ecloziunea unor pui de mici dimensiuni și deshidratați (Van der Pol *și col*., 2013).

 Pierderile din greutatea oului pe parcursul incubației sunt date în întregime de pierderile de apă din ou. Din acest motiv pierderea în greutatea a oului poate fi stabilită ușor prin cântărirea oului. Incubate corect, ouăle pierd în medie 11 – 12 % din greutatea lor în perioada cuprinsă între introducere și transfer la 18 zile. De asemenea, o parte mică din apă din ou (de obicei 0,5% per săptămână de depozitare) se pierde în perioada de depozitare. Orice pierdere de apă în perioada de depozitare ar trebui scăzută din cea pierdută în incubație (Aviagen, 2010).

 Pentru pierderi în greutate optime, s-a observat că umiditatea relativă din incubator cuprinsă în inervalul 40 – 70% generează ecloziuni satisfăcătoare, cu un nivel optim de 50%, la temperatura de 37,8 ºC (Lundy, 1969; Robertson I., 1961a). Oul pierde apă prin difuzie prin coajă ca rezultat al diferenței de presiune dintre interiorul și exteriorul oului, determinate de temeperatură și umiditatea relativă de pe ambele părți. Pierderea de apă este condiționată de porozitatea cojii (Deeming, 2002), respectiv numărul, diametrul, lungimea și forma porilor. Din acest motiv, pierderea de apă este mai mare în cazul ouălor provenite de la reproducători mai bătrâni la temeperaturi ridicate și/sau niveluri ale umidității relative scăzute (Morita *și col*., 2009).

 În mod practic, pierderea de apă poate fi determinată prin cântărirea sitelor încărcate cu ouă înainte de introducere și compararea greutății acestora în timpul incubație. Întreaga greutate pierdută se datorează pierderilor de apă din ou. Acestă determinare poate fi realizată manual sau automatizat, oferind astfel un instrument în controlul umidității din incubator.

### **4.3.2.3. Ventilația și schimbul de gaze**

#### **4.3.2.3. Ventilation and gas exchange**

Principalele funcții ale ventilației în interiorul incubatorului sunt furnizarea de O2 și îndepărtarea surplusului de CO2. De asemenea, ventilația elimină vaporii de apă generați de ouă, excesul de caldură și realizează un microclimat omogen în interiorul incubatorului.

 În incubația artificială, concentrația de CO2 în incubatoarele multi-stage este în jur de 0.30% pe parcursul întregii incubări. Concentrația de CO2 în incubatoarele single-stage este aproximativ 0.05% la introducerea ouălor și crește gradual pe măsură ce embrionii încep să-l producă (Gildersleeve și Boeschen, 1983). Concentrația maximă de CO2 în incubatoare depinde de numărul ouălor fertile și rata de ventilație, dar în mod normal nu depășeste 0.50% (Onagbesan *și col*., 2007).

 Nivelul CO2 în incubator egal 1% sau mai ridicat în zilele 1 – 4 de incubație, 3% în zilele 5 – 8 de incubație, și mai rdicate de 6% în zilele 9 – 12 ale incubației reduc eclozionabilitatea (Taylor *și col.*, 1966). Alte studii arată că o creștere graduală a concentrației de CO2 până la ziua 10 a incubării ajută la dezvoltarea embrionară, reduce timpul de incubație și crește procentul de eclozionabilitate (Gildersleeve și Boeschen, 1983; Bruggeman *și col*., 2008). Aceste rezultate au fost asociate cu dezvoltarea sistemului circulator și a unui număr crescut de globule roșii, ce permit o bună preluare a O2 și conservarea energiei (Habermann *și col*., 2008; Verhoelst *și col*., 2011).

 Dat fiind faptul că viteza aerului nu are efect asupra pirderii apei din ou, viteza aerului teoretic nu are limita. În același incubator, viteza aerului poate varia de la 0.2 - 0.3 m/s până la 3 - 4 m/s (French, 1997). Viteza aerului este importantă mai ales în primele zile ale incubației atunci când ouăle trebuie să fie încăzite și după 12 zile de incubație, atunci când producția de căldură embrionară crește și trebuie îndepărtată din jurul ouălor.

#### **4.3.2.4. Întoarcerea ouălor**

#### **4.3.2.4. Egg turning**

 Întoarcerea ouălor este un comportament natural al păsărilor în timpul incubației. Este demonstrat faptul că găina întoarce zilnic de 96 de ori ouăle în perioada de incubație (Landauer, 1967).

 Întoarcerea ouălor permite difuzia gazelor în interiorul ouălor și printre ouă în mediul extern. Este critică în special în prima săptămână de incubație, din pricina distanței mari între embrion și coaja oului, și a densiteții ridicate ale albumenului. În acestă perioadă, deoarece embrionul crește pe suprafața gălbenușului și schimbul de gaze se face direct de către celulele embrionului, pentu a obține O2 și pentru a elimina CO2, acesta depinde de difuzia gazelor prin coajă și albumen. După apariția sistemului circulator (aprox. 36 ore de incubație), formarea cavității amniotice și vascularizarea gălbenușului, schimbul de gaze se face prin intermediul vaselor viteline. Începând cu zielel 13 – 14 de incubație, căldura degajată de embrion crește, iar întoarcerea facilitează circulația aerului între membrana externă și camera de aer, astfel se va pierde căldură prin conducție, convecție și evaporare (Boleli *și col*., 2016).

Întoarcerea este importantă și în prevenirea deshidratării și dezvoltării incorecte a embrionului (Wilson, 1991). Întoarcerea corespunzătoare facilitează formarea conexiunii seroamniotice între albumen și emrion (Deeming, 1991). Lipsa acestei conexiuni duce la neuitilizarea albumenului rezidual de pe fundul oului (Cutchin, 2009). De asemenea, întoarcerea previne malpozițiile embrionare la finalul perioadei de incubare (Tona *și col.*, 2003).

> *Tabel 4.12. Table 4.12.*

### **Efectul unghiului de întoarcere asupra embrionilor Turning angle effect on embrios**

*Sursa/source:* Cutchin, 2009.

S-a demonstrat că o frecvență a întoarcerilor de 24 ori/zi (1/oră) generează o eclozionabilitate mai ridicată, în comparație cu ouă întoarse mai rar (Kaltofen și Ubbels, 1954). Efectul benefic al întoarcerilor mai frecvente (96 ori/zi, 1/15 min) a fost demonstrat de asemnea (Wilson, 1990), dar din considerente operaționale și de mentenață, acestă tehnică nu se aplică în practică.

Unghiri de intoarcere mai mici cauzeză multiple maladii embrionare, incluzând cantități de fluide subembrionare scăzute, dimensiuni embrionare mici și mortalitate embrionară ridicată (Cutchin, 2009). În stațiile de incubație, ouăle provenite de la reproducătorii din hibrizii de carne sunt întoarse 45º ± 5º per oră până la 18 zile de incubație (Tabel 4.12.).

#### **4.3.2.5. Poziția ouălor**

#### **4.3.2.5. Egg position**

Un alt factor ce contribuie la pierderi embrionare este poziționarea embrionul la finalul perioadei de incubare într-un mod ce nu îi permite să iasă din ou (Wilson *și col.* 2003). Atunci când ouăle sunt incubate cu vârful ascuțit în sus, eclozionabilitatea scade cu 12–30%, dar performanța puilor nu este diferită în comparație cu cea a puilor eclozionați din ouăle poziționate normal. Observațiile au arătat că rata de poziționare greșită a ouălor cu vârful ascuțit în sus este cuprinsă 0.3 și 3.4% din totalul ouălor incubate (Bauer *și col.*, 1990).

### **4.4. EVALUAREA PROCESULUI DE INCUBAȚIE 4.4. INCUBATION PROCESS ASSESSMENT**

Punerea în evidență și stabilirea cauzelor privind mortalitatea embrionilor, modificarile fiziologice și anatomofizologice, aberațiile genetice, cât și a unui regim de incubație necorespunzător, se realizează prin control biologic al incubației (Van *și col.,* 2000).

Fertilitatea crescută, respectiv eclozionabilitatea ridicată sunt fundamentale pentru fermele de reproducție și stațiile de incubație.

Mortalitatea embrionară nu este distribuită uniform pe parcursul incubației. Aproximativ 65% din totalul mortalităților embrionare se produc în două faze: o fază timpurie, cu un vârf în ziua 4 de incubație și o fază târzie cu un vârf în ziua 19 de incubație (Payne, 1919). Fazele mortalității embrionare sunt asociate cu schimbările majore în metabolismul embrionului. Prima faza coincide cu perioada de producție maximă a acidului lactic (Romanoff, 1949), și se produce în momentul unei modificări în procesul de eliminare a dioxidului de carbon (Landauer, 1951) și la momentul pornirii funcționării mezonefrosului (Byerly, 1931). A doua fază coincide cu creșterea semnificativă a necesarului de oxigen (Rol'nik, 1970). De asemenea, evenimente asociate cu faza a doua a mortalității embrionare pot cauza chiar și moartea puiului la mai multe zile distanță după ecloziune (Otrygan'eva, 1963).

Determinări recente au arătat că proporția ouălor fertile în care embrionii au murit înaite sau în timpul incubării este de 11%. Din aceste ouă, aproximativ 70% dintre embrioni au murit în timpul primei faze (cea timpurie), respectiv 30% au murit în faza a doua (cea târzie). Vârful mortalității în faza 1 fiind ziua 1,9 de incubare, iar pentru faza 2 ziua 18,4 (Jassim *și col.,* 1996).

Curba probabilității pierderii embrionare (Figura 4.10.), modelată de Kuurman *și col.* (2003), ilustrează momentele de maximă pierdere embrionară pe parcursul procesului de incubare, confirmând studiile anterioare.

O bună procedură de determinare a fertilității lotului de reproducători și a piererilor embrionare este directa observare a fenomenelor produse în interiorul ouălor în diferite momente prin spargerea acestora. Spargerea ouălor este în general realizată în fermele comerciale și poate fi realizată în 4 momente ale procesului de producție a puiului: înainte de incubare ouălor, la miraj (7- 12 zile de incubație), în timpul transferului și după ecloziune (Hulet, 1995).

*Figura 4.10.* Probabilitatea pierderii embrionare în timpul incubării *Figure 4.10.* The probability of embryonic loss during incubation *Sursa/Source*: Kuurman *și col.,* 2003.

### **4.4.1. Spargerea ouălor înainte de incubație**

#### **4.4.1. Egg breakout before incubation**

O primă procedură presupune spargerea ouălor de incubați proaspete în vederea examinării discului germinativ și stabilirea fertilității. Dacă oul este fertil, discul germinativ (numit blastoderm) are formă inelară de culoare albă, cu o zonă mai transparentă în interiorul acestuia (Figura 4.11). Atunci când oul este infertil, discul germinal (numit si blastodisc) este condensat, compact și cu marginea neregulată, ce conține vacuole (Wilson, 2010). Acestă metodă se recomandă a fi realizată atunci când se dorește o evaluare rapidă a fertilității lotului. Blastodiscul infertil are diametrul de aproximativ 2 mm, iar blastodermul fertil, prin contrast, este mai mare, având 4-5 mm diametru (Tullett, 2009).

*Figura 4.11* Blastodisc (a); blastoderm (b). *Figure 4.11* Blastodisc (a); blastoderm (b).

*Sursa/Source:* Tullett, 2009.

Examinarea internă a ouălor proaspete neincubate va permite de asemenea identificarea anumitor anomalii cum sunt aspectul marmorat al gălbenușului. Aspectul marmorat al gălbenușului (puncte și pete variate în colorit, dimensiune și formă) apare atunci când albumenul și vitelusul se amestecă ca rezultat al degenerării și creșterii permeabilității membranei viteline (Amiri Andi *și col.,* 2006). Aspectul marmorat de obicei este cauzat de fractori stresori ce acționează asupra găinii, cum sunt manipularea, schimbarea rutinei sau raportul mărit de sexe (Tullett, 2009). De asemenea, coccidiostaticele din furaj (Nicarbazin) generează aspectul marmorat al gălbenușului atunci când concentrația acestuia depășeste 0.005% în furaj.

### **4.4.2. Spargerea ouălor la miraj 4.4.2. Egg breakout at candling**

*Mirajul –* constituie examinarea oului la ovoscop (Figura 4.12.) în timpul incubației, metodă obligatorie în orice stație de incubație (Van *și col*., 2000).

În timpul mirajului (7 – 12 zile de incubație) se evidențiază ouăle "limpezi", iar prin spargerea ouălor se poate identifica cu precizie dacă ouăle limpezi sunt infertile sau dacă conțin embrioni morți în fazele inițiale ale dezvoltării. În ouăle incubate cel puțin 48 de ore, formarea țesutul embrionar și primele vase de sânge sunt suficiente pentru a confirma fertilizarea (Sellier *și col.,* 2005).

*Figura 4.12.* Miraju ouălor în timpul incubației. *Figure 4.12.* Candling of eggs during incubation

*Sursa/Source:* reserv.ru

Spargerea oualor eliminate la miraj este utilă și în determinarea separată a performanțelor fiecărui lot de părinți, identificarea problemelor de manipulare cum sunt mortalitatea timpurie, ouă crăpate sau ouă cu vârful ascuțit în sus. Din acest motiv poate fi un bun instrument de monitorizare săptămânală a reproducătorilor (Lohmann Tierzucht, 2014). Un procent ridicat de ouă limpezi este în general atribuit problemelor din ferma de reproducători sau proceselor de manipulare, iar mortalitatea embrionară târzie ridicată este

*Figura 4.13.* Embrion după 2 zile de incubație. *Figure 4.13.* Embrio after 2 days of incubation *Sursa/Source:* Tullett, 2009.

cauzată cel mai probabil de probleme în stația de incubație

- *Figura 4.14.* Exemple de ouă la miraj la 8 10 zile de incubație: a. embrion dezvoltat normal, b. ou infertil sau embrion mort timpuriu, c. embrion mort (inel de sânge), d. ou deteriorat (fertil sau infertil).
- *Figure 4.14.* Examples of candled eggs at 8 10 days of incubation: a. normally developed embryo, b. infertile egg or early dead embryo, c. dead embryo (blood ring), d. damaged egg (fertile or infertile).

*Sursa/Source:* incubatorwarehouse.com; Ernst *și col.,* 2004.

De asemenea, spargerea acestor ouă va asigura vizibilitatea membranelor extraembrionare (Figura 4.13.) de culoare crem, caracteristice primelor două zile de dezvoltare, care vor fi încă relativ intacte chiar dacă embrionul a murit în acest stadiu. Prin ovoscoparea oualor la 8 – 10 zile de incubație, membranele extraembrionare pot fi ușor de recunoscut și diferențiate de contaminare și dezvoltarile bacteriene care ar fi cauzat deteriorari în membrane și conținutul oului dacă ouăle ar fi fost incubate o perioadă mai îndelungată. De asemenea, termenul de *ouă limpezi* nu este în totalitate corect, deoarece în lipsa examinării mai aprofundate prin spargere nu se pot stabili cu exactitate cauzele nedezvoltării embrionare (Tullett, 2009).

În mod practic, aceste determinări ajută la identificarea originii problemei. Daca problema provine din ferma de reproducători, aceasta probabil s-a produs 4 săptămâni înainte de momentul identificării acesteia, plecând de la premiza că ouăle după colectare au fost stocate 1 săptămană. Acestă întârziere în idetificarea problemei poate fi foarte costisitoare sau face imposibilă identificarea problemei, dacă acesta nu are efect pe termen lung. Realizarea mirajului la 7 - 10 zile de incubație, poate accelera identificarea posibilelor probleme (Wilson, 2004).

*Tabel 4.13.* 

*Table 4.13.* 

**Ouă eliminate la miraj (7-10 zile de incubație) și posibile cauze ale nedezvoltării embrionare Candled eggs (7-10 of incubation) and possible causes of embryonic development failure** 

*Sursa/Source:* Wilson, 2004.

Dacă ouăle sunt ovoscopate la momentul transferului în eclozionatoare (18 zile de incubație), la această dată conținutul ouălor poate fi deteriorat. Aceasta se datorează expunerii îndelungate la caldură și/sau dezvoltării contaminării, care de obicei succede morții embrionare. Aceasta poate face ca diferențierea exactă dintre adevarata infertilitate și mortalitațile embrionare foarte timpurii să fie foarte dificilă. Diferențierea este considerabil mai ușoară și mai exactă atunci când se face spargerea și analiza ouălor limpezi la ovoscoparea de pâna la 10 zile de incubație (Tullett, 2009).

# **4.4.3. Spargerea și analiza resturilor de incubație**

### **4.4.3. Breakout and analysis of hatch debris**

### **4.4.3.1. Mortalități embrionare**

### **4.4.3.1. Embryo mortality**

Ultima evaluare (în stația de incubație) a procesului de incubație ce poate oferi indicii asupra cauzelor neecloziunii ouălor, respectiv proveniența problemelor, se poate realiza prin spargerea resturilor de incubație.

În acest punct, se poate determina stadiul în care a murit fiecare embrion (Figura 4.15). De obicei, mortalitatea embrionară este clasificată în funcție de momentul morții embrionului (Wilson, 1995):

- *mortalitate timpurie* (1 – 7 zile de incubație);

- *mortalitate la mijlocul perioadei* (8 14 zile de incubație);
- *mortalitate târzie* (15 21 zile de incubație).

La aceste categorii se adaugă și ouăle contaminate, cele ciocnite și cele infertile (care nu au fost identificate la miraj). În acest punct diferențierea între ouăle infertile și embrionii morți timpuriu este dificilă, deoarece frecvent blastodiscul dispare. Din acest motiv, oul va fi apreciat după caracteristicile albușului și gălbenușului. Dacă aceste componente arată ca și cele ale unui ou proaspăt, cel mai probabil oul este infertil. Dacă embrionul a murit foarte timpuriu, gălbenușul își va modifica culoarea și albușul va fi apos (Figura 4.16. a.). Ouăle ce conțin embrioni morți în a doua săptămâna vor avea fecvent un conținut închis la culoare din pricina descompunerii sângelui (Figura 4.16. c.). Acest aspect nu trebuie confundat cu cel al ouălor contaminate atâta timp cât acestea nu emit un miros (Lohmann Tierzucht, 2014).

*Figura 4.15.* Spargerea și analiza resturilor de incubație *Figure 4.15.* Breakout and analysis of hatch debris *Sursa/Source:* Colecție proprie

*Figura 4.16.* Spargerea și analiza resturilor de incubație – embrioni morți: a. membrane extra – embrionare (1 – 3 zile de incubație), b. inel de sange (3 – 4 zile de incubație), c,d. pene (13 – 17 zile de incubație)

*Figure 4.16.* Breakout and analysis of hatch debris – dead embryos: a. extra-embryonic membranes (1-2 days of incubation), b. blood ring (3-4 days of incubation), c, d. feathers (13 - 17 days of incubation)

*Sursa/Source:* Colecție proprie

*Tabel 4.14. Table 4.14.* 

### **Clasificarea momentului morții embrionului prin spargere și analizarea oului Classification of embryo death by breakou and egg analysis**

*Sursa/source:* Tullett, 2009; Wilson, 2004.

#### **4.4.3.2. Malpoziții**

### **4.4.3.2. Malpositions**

Embrionul de găină pe durata incubației trece prin mai multe poziții și ajunge în poziția normală pentru ecloziune. Chiar înainte de începerea procesului de ecloziune, embrionul de găină se așează în poziția normală, aceasta fiind caracterizată prin alinierea axei longitudinale a embrionului cu axa longitudinală a oului. Capul este curbat către înainte și către dreapta și cu ciocul ascuns sub aripa dreaptă și cu vârful ciocul îndrepatat spre camera de aer (Landauer, 1967). Picioarele sunt flexate si încovoiate spre peretele abdominal, gălbenușul fiind cuprin între coapse (Orlov, 1962).

Investigațiile au demonstrat că incidența embrionilor ce nu pot ecloziona din cauza malpozițiilor variază între 1,2% și 1,8%, cu o medie de 1.5%. Embironii poziționați incorect în timpul ecloziunii, nu sunt capabili să spargă coaja oului și să iasă din acesta. O parte din acești embrioni prezintă o singură malpoziție, dar există și embrioni ce prezintă combinații de malpoziții. Majoritatea embrionilor găsiți în resturile de incubație, ce prezintă malpoziții, sunt morți în coajă, probabil din cauza extenuării și/sau a lipsei de oxigen (Gary și Amir, 2002).

Șase malpoziții embrionare (Figura 4.17.) au fost descrise pe parcursul timpului, iar clasificarea următoare a devenit general acceptată (Landauer, 1967; Gary și Amir, 2002):

I - Capul între coapse (indicidență din total malpozii 12,5 %);

II - Capul în partea ascuțita a oului (indicidență din total malpozii 7,5 %);

- III Capul întors spre stânga (indicidență din total malpozii 7,5 %);
- IV Ciocul departe de camera de aer (indicidență din total malpozii 4,5 %);
- V Picioarele deasupra capului (indicidență din total malpozii 20,0 %);
- VI Cioc deasupra aripii drepte (indicidență din total malpozii 48,0 %).

*Figura 4.17.* Poziție normală a embrionului și malpoziții: A. poziție normală, I. capul între coapse, II. capul în partea ascuțita a oului, III. capul întors spre stânga, IV. ciocul departe de camera de aer, V. picioarele deasupra capului, VI. cioc deasupra aripii drepte.

*Figure 4.17.* Normal embryo position and malpositions: A. normal position, I. head between thighs, II. head in the small end of egg, III. head under left wing, IV. head not directed toward air cell, V.

Feet over head, VI. beak above right wing.

*Sursa/Source:* Tullett, 2009.

Există numeroase cauze ce pot genera malpoziții. Într-o populație normală, incidența acestui fenomen nu ar trebui să depășească 2.0%. Dacă acest prag este depășit, trebuie investigate practicile de management al reproducătorilor și al ouălor, respectiv trebuie luate măsurile potrivite pentru remedierea problemelor. Cauzele frecvente ce cresc incidența malpozițiilor sunt (Gary și Amir, 2002):

- Ouă așezate cu vârful ascuțit în sus;
- Găini bătrâne și probleme de calitate a cojii;
- Frecvența și unghiul de întoarcere sunt necorespunzătoare (corect unghi 45°, 1/h);
- Cantitate inadecvată de apă pierdută în timpul incubării (pierderea acceptabilă de la introducere și până la transfer este 11%–14%);
- Formarea necorespunzătoare a camerei de aer;
- Control inadecvat al temperaturii și umidității în incubator sau eclozionator. Ventilație insuficientă;
- Furaj cu dezechilibre, niveluri ridicate de micotoxine, deficite de minerale și vitamine;
- Expunerea la temperaturi sub cele recomandate în ultima parte a incubației;

#### **4.4.3.3. Anomalii embrionare**

### **4.4.3.3. Embryo deformities**

În orice populație în timpul dezvoltării embrionare, există un procent previzibil de embrioni ce vor muri sau nu vor reuși să eclozioneze din cauza anomaliilor. Cercetările au demonstrat că incidența embrionilor ce prezintă anomalii din totalul ecoziunii este de 0,22 – 0,30%, astfel ecloziunea scade în medie cu 0,25% din cauza acestui fenomen. O combinație între anomalii și malpoziții se poate manifesta simultan. În intervalul de timp cuprins între 15 și 21 zile de incubație, cele mai frecvente tipuri de anormalități embrionare sunt (Gary și Amir, 2002):

- *creerele expus* (29%);
- *lipsa ochilor* (25%);
- *cioc deformat* (+/-35%);
- *surplus de membre* (10%).

Anomaliile la nivelul capului cum sunt creier expus, ochi lipsă, anomalii ale ciocului și/sau ale feței, îți pot avea cauzele în temperatura ridicată în primele faze ale dezvoltării sau deficite nutriționale. Manipularea brutală a ouălor în timpul colectării și/sau al transportului pot fi cauzele generatoare ale surplusului de membre. Pui dezvoltați corect, dar cu intestinele ieșite din cavitatea abdominală (viscere ectopice), pot fi rezultatul temperaturii ridicate în incubator la mijlocul perioadei de incubație (Tullett, 2009).

*Figura 4.18*. Embrioni ce prezintă dezvoltare anormală: a, d. surplus de memebre, b. cioc deformat, c. creer expus.

*Figure 4.18.* Embryos showing abnormal development: a, d. excess of limbs, b. deformed beak, c. exposed brain.

*Sursa/Source:* Colecție proprie.

### **4.4.4. Randamentul puilor și fereastra de ecloziune 4.4.4. Chick yield and hatch window**

*Randamentul puiului* este definită ca relația dintre greutatea puiului și greutatea oului din care acesta provine. Detereminarea randamentului puilor se face prin monitorizarea pierderii în greutate a ouălor. Se vor utiliza site de control, ouăle vor fi cântărite la introducere în incubator, iar după ecloziune se vor număra și apoi se vor cântări puii cu scopul de a calcula greutatea medie a acestora și randamentul.

Formula de calcul a randamentul puilor este: (greutatea medie a puilor /greutatea medie a

ouălor proaspete)\*100. Ideal este ca randamentul puiului să fie de 67% din greutatea oului proaspăt sau 67,5% din greutatea oului la incubare, dacă oul a fost stocat pe termen scurt. Daca pierderea în greutate până la ciocnire a fost corespunzatoare, dar randamentul puilor este mai mic de 66% din greutatea oului proaspăt, atunci durata de incubare a fost prea mare. Aceasta trebuie ajustată prin incubarea ouălor mai târziu sau prin scoaterea puilor mai devreme. Fiecare 1% de pierdere în randamentul puilor este echivalent cu aproximativ trei ore în plus petrecuți în incubator (Tullett, 2009).

*Sursa/Source:* Reproducere după Steven Tullett.

Pierderea în greutate a oului până la ciocnire ar trebui să fie de 11-12 %. La momentul ciocnirii, se mai pierd 3% din umiditate. Din cei 85% din greutatea inițială a oului la momentul începerii ecloziunii, se vor mai pierde 11%, aceștia însemnând coaja oului și membranele acestuia, iar până la finalizarea ecloziunii, uscarea puiului mai generează o pierdere de aproximativ 7%, rezultând la final un pui cu o greutate de 67% din greutatea inițială a oului (Figura 4.19.).

Cercetările au arătat că randamentul puiului este în corelare cu nivelul mortaliății și a greutăților la vârsta de 7 zile a puiului, în special în mediile lipsite de utilizarea de antibiotice. Excesul de umiditate sau acumularea de fluide combinat cu factorii de stres, pot favoriza înfecțiile bacteriene (Cobb-Vantress, 2015).

Termenul *fereastră de ecloziune* este utilizat pentru a descrie durata de timp între ecloziunea primului și al ultimului pui, într-o ecloziune dată. În practică, deoarece verificarea fiecărei site este imposibilă fără compromiterea microclimatului din eclozionator, fereastra de ecloziune este estimată și nu determiată precis (Pas Reform Academy, 2012).

Fereastra de ecloziune a fost determinată ca având o durată de 28 h (Careghi *și col.*, 2005) și 30 h (van de Ven *și col*., 2011a), cu o durată cuprinsă între 24 și 48 h (Decuypere *și col.*, 2001).

*Figura 4.20*. Corelația între randamentul puiului (%), mortalitatea (%) și greutatea (g) la 7 zile. *Figure 4.20.* Correlation between chick yield (%), mortality (%) and weight (g) at 7 days. *Sursa/Source:* Cobb-Vantress, 2015.

Calitatea și uniformitatea puilor poate fi îmbunătățită prin reducerea pe cât posibil a ferestei de ecloziune. O fereastră scurtă de ecloziune evită în primul rând, deshidratarea puilor eclozionați prea devreme, respectiv puii eclozionați târziu nu vor fi pregătiți pentru popularea fermei. Un obiectiv realist cu privire la fereastra de ecloziune ar trebui să fie ecloziunea a 60% din total cu 12 ore înainte de momentul scoaterii puilor din eclozionator (Hubbard – Incubation Guide, 2015).

*Timpul total de incubare* este cuprins între 500 și 508 ore pentru hibrizii cu creștere rapidă (Hubbard – Incubation Guide, 2015), dar studiile au arătat că eclozionabilitatea cumulativă maximă se situează între 497 și 503 ore, 90% din totalul puilor fiind eclozionați înainte de 485 ore de incubație, iar creșterea procentului de ecloziune după 491 de ore este de doar 1% (Vieira *și col.,* 2005).

### **4.5. TEHNICI DE OPTIMIZARE A ECLOZIUNILOR 4.5. HATCH OPTIMIZATION TECHNIQUES**

#### **4.5.1. Pre-încalzire ouălor de găină înainte de stocaj**

#### **4.5.1. Pre-heating of chicken eggs before storage**

Au fost cercetate o serie de metode în vederea îmbunătățirii eclozionabilității ouălor stocate mai mult de 7 zile. Una din aceste metode este cea a încălzirii ouălor înainte de stocaj (Fasenko, 1997).

Rezultatele experimentale au furnizat dovezi cu privire la efectele pozitive ale acestei metode. De asemenea, a fost determinată lungimea perioadei de încălzire a ouălor, eclozionabilitatea fiind cea mai bună în cazul ouălor încălzite înainte de stocaj timp de 6 ore, atunci când ouăle urmează a fi stocate 4 sau 14 zile. Eclozionabilitatea fiind semnificativ îmbunătățită (8,5%) în cazul ouălor stocate pentru 14 zile și încălzite 6 ore înainte de stocaj în comparație cu ouăle ce nu au fost încălzite (Fasenko G, 2001b), rezultate similare fiind raportate si de alte studii (Gharib, 2013). Efectele acestei tehnici nu sunt încă stabilite cu claritate, dat fiind faptul că au existat și studii ce au evidențiat lipsa îmbunătățirii eclozionabilității (Petek și Dikmen, 2006).

#### **4.5.2. Întoarcerea ouălor în timpul stocajului**

### **4.5.2. Turning eggs during storage**

Studiile au evidențiat efectul pozitiv al întoarcerii ouălor în timpul stocajului, atunci când acesta este de peste 7 zile. Efectul pozitiv al întoarcerilor din timpul stocajului asupra eclozionabilității variază între 2 și 8%. Efectul întoarcerii ouălor este mai pregnant în cazul ouălor provenite din loturile de părinți mai în vârstă (Elibol *și col.,* 2002). De asemenea, îmbunătățirea eclozionabilității depinde și de frecvența întoarcerilor și de unghiul de întoarcere (Becker *și col.,* 1969).

Întoarcerea ouălor în timpul stocajului nu a fost ceretat intensiv, dar o frecvență a întoarcerilor de 4 ori/zi, într-un unghi de 90° s-a dovedit a avea efecte pozitive asupra eclozionabilității (Elibol *și col.,* 2002).

### **4.5.3. Stocajul cu vârful ascuțit în sus**

#### **4.5.3. Storage small end up**

Cercetările au sugerat că evaporarea apei din ouă poate fi mai redusă prin stocarea ouălor peste 7 zile cu vârful ascuțit în sus. Pe lângă acest fapt, această poziție ar trebui să prevină gălbenușul, cu blastodermul pe suprafața sa, să adere la camera de aer. Această practică ar trebui realizată în cazul ouălor stocate mai mult de 7 zile, respectiv acestea vor fi repoziționate cu vârful ascuțit în jos înainte de incubare (Schmidt *și col.,* 2002).

### **Efectele stocajului cu vârful ascuțit în sus asupra ouălor de incubație (reproducători găini ouătoare**

**Effects of storing small end up on hatching eggs (layer hens breeders)** 

*Sursa/Source:* Lima *și col.*, 2012

### **4.5.4. Tratamente termice în timpul stocării ouălor de incubație**

### **4.5.4. Heat treatments during storage of hatching eggs**

În timpul stocajului îndelungat al ouălor, altminteri o practică frecvent întâlnită în stațiile de incubație, temperatura din spațiul de depozitare ar trebui să fie cuprinsă între 13 și 18 °C (Cartwright, 2000). În aceste condiții de stocaj, ouăle sunt menținute la temperaturi sub limita "zero-ului fiziologic". Sub nivelul zero fiziologic al oului, embrionul intră în stare de latență și majoritatea proceselor evolutive se opresc. Există o anumită dezbatere asupra temperaturii care definește acest zero fiziologic, raportată pentru prima dată ca fiind 21°C (Edwards, 1902), ulterior a fost definit ca fiind la 28°C (Funk și Biellier, 1944). Cercetări mai recente au stabilit că dezvoltarea embrionară se oprește la 14°C (Fasenko *și col*., 1992).

Stocajul ouălor pe o perioadă indelungată poate induce stresul embrionar, manifestat prin moartea în număr mare a celulelor prin apoptoză sau necroză (Figura 4.21.), metabolism embrionar depreciat și întârziere în dezvoltare, generând astfel posibile distrugeri iremediabile ale embrionului. Aceste fapte pot duce la moartea embrionului sau la performanțe scăzute ale puiului (Hamidu *și col.,* 2010), respectiv la scăderea eclozionabilității (Fasenko, 2007). Evoluția eclozionabilității în funcție de durata stocajului este evidențiat în (Figura 4.22.).

În încercarea de conserva viabilitatea celulelor blastodermului, o tehnică propusă este preîncălzirea ouălor înainte de stocaj, fapt ce ar permite formarea hipoblastului, fază evolutivă embrionară mai rezistentă la stocaj, cu rezultate diferite în ceea ce privește eclozionabilitate după 14 zile de stocaj (Fasenko, 2001b). În practică, ouăle pot petrece frecvent o perioadă în fermă înainte de a fi transportate și stocate în stația de incubație în condiții corespunzătoare, iar o pre-încălzire imediată după colectarea ouălor este rareori aplicabilă. Tratamentele termice în timpul stocajului pot fi o metodă mai ușor de aplicat și de controlat.

Acestă tehnică a fost propusă inițial de Meir și Ar (1998), și consta în scurte perioade de preîncălzire aplicate după o perioadă inițială de stocaj.

Studii ulterioare au detaliat acestă tehnică, redenumită acum SPIDES (Short Periods of Incubation During Egg Storage), prin aplicarea unor tratamente termice de câte 4 ore la intervale de 4 – 5 zile pe parcursul a 21 de zile de stocaj (Dymond *și col.*, 2012).

*Figura 4.22*. Evoluția eclozionabilității în funcție de durata de stocaj a ouălor *Figure 4.22.* Hatchability evolution according egg storage period *Sursa/Source:* Nicholson *și col.,* 2013.

În mod practic, recomandările rezultate din studiile anterioare cu privire la modul de administrare a tratamentelor termice pe parcursul stocajului ouălor, constă în (Arbor Acres, 2013):

- stocarea ouălor timp de 3 4 zile are un efect pozitv asupra eclozionabilității;
- temperatura cojii oului trebuie să jungă la 32°C 38.3°C în timpul tratamentelor pentru ca tehnica SPIDES să fie eficientă;
- timpul de încălzire a oului până la cel puțin 32°C (90°F) este irelevant;

- numărul tratamentelor termice depinde de durata de stocaj, primul tratament trebuie administrat înaintea de 5 zile de stocaj, respectiv înainte de scăderea eclozionabilității și ar trebui repetat la intervale de 5 – 6 zile de-a lungul perioadei de stocaj;
- răcirea rapidă a ouălor după tratamentele termice sub zero fiziologic;
- durata totala a perioadelor în care temperatura oului a fost peste 32°C în timpul tratamentelor termice să nu depășească 12 ore.
- pare să funcționeze cel mai bine atunci când temperatura cojii oului este pentru o scurtă perioadă peste 32ºC în timpul tratamentelor.

*Figura 4.23*. Efectele tehnicii SPIDES asupra eclozionabilității ouălor stocate peste 7 zile *Figure 4.23.* Effects of SPIDES on the hatchability of eggs stored over 7 days *Sursa/Source:* Arbor Acres, 2013.

# **PARTEA A II-A PART II**

# **CERCETĂRI PROPRII OWN RESEARCHES**

# **CAPITOLUL V CHAPTER V SCOPUL ȘI OBIECTIVELE CERCETĂRII, MATERIALUL ȘI METODA DE LUCRU PURPOSE AND OBJECTIVES OF RESEARCH, MATERIAL AND METHOD**

### **5.1. SCOPUL CERCETĂRII 5.1. PURPOSE OF RESEARCHE**

Creșterea păsărilor, atât pentru carne, cât și pentru ouă, a atins o popularitate însemnată, mai ales în țările dezvoltate, în principal ca o consecință a cererii din ce în ce mai mari de proteină de origine animală, de calitate și obținută în condiții de eficiență biologică și economică.

În mod absolut evident, fie că vorbim despre creștere de subzistență, fie că avem în vedere complexe industriale sau integrate avicole, o etapă fundamentală este reprezentată de activitatea de reproducție. Înțelegerea și stăpânirea fenomenului implică cunoașterea aprofundată a tuturor factorilor ce influențează rezultatul final (obținerea puilor de o zi), condiție obligatorie realizării unei activități eficiente din toate punctele de vedere.

Dacă la nivelul unei ferme de subzistență, sau care produce în condiții ecologice, asigurarea

cu pui de o zi se face prin utilizarea incubației naturale, la nivel industrial toate operațiunile comerciale de alimentare a filierei de produs depind în mod direct de incubația artificială. La acest nivel se iau în discuție doi parametri importanți asociați acestei activități: fertilitatea cocoșilor și eclozionabilitatea. Aceste caractere, din punct de vedere genetic sunt slab heritabile, ceea ce înseamnă că sunt extrem de sensibile la variația factorilor de mediu.

Fertilitatea reprezintă capacitatea unui organism de a se înmulți. La păsări, prin fertilitate vom înțelege procentul ouălor incubate care sunt fertile, respectiv cele ce prezintă embrion viabil, apt de a se dezvolta. Eclozionabilitatea se referă la procentajul ouălor fertile care ajung să eclozioneze. Aceste două însușiri sunt strâns legate între ele, atât din punct de vedere genetic, cât și în ceea ce privește factorii de influență, negenetici. Sunt unii autori (Dumitrescu *și col.,* 1976) care nu separă cele două noțiuni și care definesc fertilitatea cocoșilor (capacitatea lor fecundantă) prin numărul de ouă eclozionate.

Practica a demonstrat că există diferențe, uneori chiar categorice, între capacitatea fecundantă a doi sau mai mulți masculi, de aceeași rasă, alimentație, regim de montă, etc. (Paraipan, 1977). De asemenea, observațiile practice au demonstrat că aceste diferențe se manifestă și între diferitele tipuri genetice de masculi. Alături de aceștia, literatura de specialitate amintește și vârsta ouălor (Tarongoy *și col*., 1990), condițiile de stocare (Brah și Sandhu, 1989), vârsta păsărilor (Rogue și Soares, 1994; Buhr, 1995), sistemul de întreținere (Gebhardt-Henrich și Mark, 1991), umiditatea relativă în timpul incubației și unghiul de întoarcere a ouălor (Permsak, 1996), etc., ca factori ce influențează fertilitatea și eclozionabilitatea ouălor.

După ce fecundarea a avut loc și după ce embrionul și-a fixat poziția, dezvoltarea acestuia depinde în mod direct de factorii de mediu la care oul este supus, în mod deosebit temperatura, umiditatea și unghiul de întoarcere.

În condiții naturale, temperatura, umiditatea și întoarcerea ouălor sunt asigurate de găină. Spre exemplu, găina rotește ouăle de cca 96 de ori în decursul a 24 de ore (Olsen, 1930) și menține umiditatea și temperatura corecte prin stropirea cu apă direct din cioc. De asemenea, referitor la ouăle destinate incubației naturale, stocajul acestora nu trebuie să depășească 7 zile, perioadă în care sunt menținute la 12-140 C și o umiditate cuprinsă între 75-85%.

Incubația artificială este chemată să realizeze o replică a factorilor de mediu generați în condiții naturale de cloșcă, cu scopul de a stimula dezvoltarea embrionară până în momentul ecloziunii (French, 1997). O etapă care apare în incubația artificială este reprezentată de stocajul ouălor. Aceasta este o chestiune ce nu poate fi evitată întrucât incubația este o problemă care trebuie și ea rezolvată în condiții de eficiență economică, chiar dacă se cunoaște faptul că lungimea perioadei de stocare și condițiile de mediu pot influența mortalitatea embrionilor (postovipozițională). Principalul motiv pentru stocarea în fermă a ouălor destinate incubării este acela de a minimiza costurile de transport suportate de stația de incubație, care ar fi mult mai mari dacă ouăle ar fi ridicate zilnic. În același timp, stocarea ouălor la nivelul stației de incubat reclamă două motive principale: pe de o parte, ouăle sunt stocate până la umplerea la capacitate a incubatorului, iar pe de altă parte stocarea anihilează fluctuațiile de producție sau cererea pe parcursul anului.

După cum am menționat anterior, stocarea ouălor fertile la temperaturi scăzute stopează dezvoltarea embrionară (Fasenko *și col.,* 1992; Bakst și Gupta, 1997). Temperatura minimă de la care dezvoltarea embrionară începe este discutabilă, unii autori recomandând 21<sup>0</sup> C (Edwards, 1902), alții mergând până la 28<sup>0</sup> C (Funk și Biellier, 1944). Kaufman (1948) precizează totuși că temperatura minimă pentru dezvoltarea embrionară nu este aceeași pentru toate țesuturile embrionare. Prin urmare, obiectivul stocării ouălor mult sub zero fiziologic este acela de a preveni creșteri anormale ale embrionului care ar putea avea loc în interiorul oului dacă acesta ar fi menținut la temperaturi cuprinse între zero fiziologic și 37.5ºC (temperatura normală de incubație).

Efectul stocajului ouălor înainte de incubare asupra viabilității embrionului depinde de timpul de stocare, condițiile de mediu, vârsta femelelor și tipul genetic (Brake *și col.,* 1997). A fost avansată ideea că scăderea viabilității embrionare ar putea fi cauzată de modificările din interiorul embrionului, sau de variația unor factori fizico-chimici, în special pH-ul albuminei (Meijerhof, 1994a). Stocarea ouălor poate conduce la modificări morfologice în blastoderm și malformații embrionare (Arora și Kosin, 1966a; Mather și Laughlin, 1979) cu creșterea necrozei celulare (Arora și Kosin, 1966a). Pe de altă parte, după poziționarea embrionului, dioxidul de carbon începe să fie eliberat din ou, rezultând o creștere a pH-ului albuminei de la 7.6 la 9.5 într-o perioadă scurtă de timp, iar gălbenușul rămâne ușor acid. Mai mult, o concentrație mare de ioni de hidrogen poate exista în întregul blastoderm, în poziția sa intermediară dintre albuș și gălbenuș (Stern, 1991).

Cum am amintit anterior, stocajul ouălor mai mult de o săptămână pare să crească procentul de anomalii și mortalitatea embrionară ca urmare a degradării vâscozității albuminei oului (Petek și Dikmen, 2006). Stocajul prelungit al ouălor determină reducerea eclozionabilității și o creștere a timpului de incubație.

Creșterea pH-ului albuminei odată cu creșterea perioadei de stocare este asociată cu o descreștere a înălțimii albuminei și a vâscozității acesteia. Lichefierea albuminei probabil facilitează mișcarea nutrienților din albumină către blastoderm (Brake *și col*., 1997) și poate reduce rezistența

difuziei gazelor (Meuer și Baumann, 1988). Astfel se poate explica de ce stocajul pe termen scurt ar putea avea efecte benefice asupra eclozionabilității (Brake, 1996a). Extinderea însă a perioadei de stocaj determină degradarea avansată a albuminei, iar această degradare determină blastodermul să se deplaseze foarte aproape de coaja oului și să determine astfel mortalitate embrionară prin deshidratare excesivă în primele stadii de incubație (Brake *și col.*, 1993). Din cauza faptului că vârsta femelei influențează direct calitatea albuminei, acest efect al stocajului îndelungat înainte de incubație este mult mai pronunțat la ouăle provenite din găini bătrâne (Kirk *și col*., 1980; Meijerhof, 1994a; Hurnik *și col.,* 1978).

Industria producătoare de ouă de incubat (de material biologic avicol) admite faptul că stocajul ouălor mai mult de 7 zile este dăunător eclozionabilității. În acest sens, respectiv cel al îmbunătățirii eclozionabilității ouălor stocate pe termen lung, au fost efectuate o serie de cercetări în care ouăle au fost supuse la temperaturi mai mari înaintea stocării. Deși rezultatele sunt contradictorii, fiind vorba de multe variabile în ecuație, au fost raportate totuși îmbunătățiri ale eclozionabilității la găini (Coleman și Siegel, 1966) și la curci (Kosin, 1956; Fasenko *și col.,* 2001a), odată cu creșterea stocajului. Astfel, Fasenko *și col.* (2001a) au determinat că atunci când ouăle de curcan sunt stocate pentru 14 zile, embrionii care prezintă hipoblastul format complet manifestă o rată de supraviețuire mai mare decât cei în curs de dezvoltare, sau cu zona pelucida proaspăt formată.

Cercetările au demonstrat faptul că există o corelație pozitivă intensă între greutatea oului înainte de incubație, perioada de stocaj, greutatea puiului și performanțele ulterioare de creștere (Ayorinde *și col.*, 1994).

Având în vedere cele menționate, *cercetările proprii* întreprinse în prezenta lucrare au avut drept scop studierea influenței perioadei de stocaj și a tratamentului termic în perioada de stocare a ouălor de incubație asupra calității materialului biologic rezultat în urma incubației la hibridul ROSS 308, precum și rezultatele de creștere a puilor proveniți din diferitele scheme experimentale. Pentru industria avicolă, respectiv pentru procesul de incubație, rezolvarea problemelor legate de stocajul ouălor și influența acesteia asupra calității materialului livrat reprezintă o problematică extrem de importantă, cu repercusiuni asupra *eficienței biologice și economice*. Așa cum am mai precizat, stocarea ouălor este o acțiune indispensabilă a industriei avicole, chiar dacă lungimea duratei și condițiile de mediu influențează viabilitatea embrionilor. Este cunoscut din cercetările anterioare faptul că efectul stocajului ouălor înainte de incubație depinde de timp, condițiile de mediu, vârstă, tip genetic, nutriție. Rezultatele uneori pot fi contradictorii, ceea ce înseamnă că în ecuație intră foarte multe variabile. În prezenta lucrare am încercat standardizarea unora dintre acestea, cu scopul de a recomanda pentru practica avicolă românească o schemă care să aducă un plus de valoare în indicatorii tehnici și economici.

Astfel, în vederea îmbunătățirii parametrilor de incubație în timpul stocării ouălor, au fost luați în discuție parametrii specifici și analizați pentru hibridul comercial ROSS 308, în trei situații experimentale distincte. Menționăm că pentru asigurarea repetabilității rezultatelor, experimentul a fost organizat de trei ori: în 2014 (recepție ouă la 26.02.2014), în 2015 (recepție ouă 02.08.2015) și în 2016 (recepție ouă 22.03.2016).

Astfel, în concordanță cu scopul urmărit, au fost realizate trei serii de experiențe (figura 5.1.):

- Seria A de experiențe care a urmărit influența perioadei de stocare asupra parametrilor de incubație a ouălor provenite de la găini de reproducție rase grele;
- Seria B de experiențe a urmărit efectul tratamentului termic al ouălor din perioada de stocaj asupra parametrilor de incubație a ouălor provenite de la găini rase grele;
- Seria C de experiențe care a urmărit să stabilească influența perioadei de stocaj și a tratamentului termic al ouălor asupra parametrilor de creștere a materialului biologic rezultat în urma procesului de incubație.

### **5.2. MATERIALUL BIOLOGIC FOLOSIT 5.2. BIOLOGICAL MATERIAL USED**

Cercetările proprii au fost organizate pe parcursul a trei ani, materialul cercetat fiind reprezentat de indivizi aparținând hibridului comercial ROSS 308. Acesta este un hibrid performant, care poate atinge greutăți corporale de peste 3,1 kg la masculi, la vârsta de 47 zile, cu un indice de conversie de 1,756; femelele ajung la greutăți corporale ce depășesc 2,6 kg, la aceeași vârstă, în condițiile unui indice de conversie de 1,87; când sexele se cresc împreună, se realizează greutăți corporale medii de 2,8 kg la vârsta de 47 zile, cu un indice de conversie de 1,813; hibridul "ROSS-308" are un bun randament la sacrificare, precum și o participare superioară a principalelor porțiuni tranșate în alcătuirea carcaselor; așa de exemplu, la masculii în greutate de 3,6 kg, participarea pieptului este de 18,71%, iar a pulpelor de 13,40% (% din carcasă). La femelele în greutate de 2,8 kg, pieptul reprezintă 18,41%, iar pulpele 13,33% (Opriș *și col.,* 2005).

Lucrările au fost întreprinse în cadrul Stațiunii Didactice Experimentale Moara Domnească, aparținând Universității de Științe Agronomice și Medicină Veterinară București.

Pentru *seria A* de experiențe, cercetarea a fost efectuată pe baza rezultatelor obținute de la 936

ouă incubate (sezonul 1), 702 ouă incubate (sezoanul 2) și 702 ouă incubate (sezonul 3), repartizate pentru fiecare tip de tratament (stocaj 7 zile, 14 zile și respectiv 21 de zile), hibrizi comerciali ROSS 308. Perioada de incubație durează 21 de zile. În timpul incubației s-a efectuat un miraj în vederea identificării ouălor viabile (nelimpezi). În cadrul seriei A, parametrii urmăriți au fost:

- pui rezultați;
- pierderi total;
- total ouă infertile;
- % total morți timpurii;
- % total morți;
- % malformații total;
- % pierderi embrionare la miraj;
- % de morți timpurii la 24 de ore;
- % de morți timpurii la 48 de ore;
- % inel de sânge la 3 zile;
- % ochi negru la 5-12 zile.

Aceste caractere sunt extrem de importante în determinarea celor doi parametri care au legătură cu eficiența activității de incubație: *% de fertilitate* și *% de ecloziune (eclozionabilitatea)*. Întrucât fertilitatea și eclozionabilitatea includ parametrii amintiți mai sus, fiind calculați pe seama acestora, ei vor fi singurii analizați în lucrare.

Pentru *seria B* de experiențe, cercetările au fost efectuate pe baza rezultatelor obținute de la 6.318 ouă incubate, repartizate pe tratamente, hibrizi comerciali ROSS 308. Pentru fiecare perioadă de stocaj, au fost efectuate trei tipuri de tratamente termice:

- expunere a ouălor la temperatura de 37,5ºC timp de 120 minute;
- expunere a ouălor la temperatura de 37,5ºC timp de 180 minute;
- expunere a ouălor la temperatura de 37,5ºC timp de 240 minute.

În cadrul perioadei de stocare de 7 zile a fost efectuată o singură serie de tratamente termice, ce cuprinde cele trei tipuri expuse anterior. Pentru celelalte două perioade de stocare, seria de tratamente termice a fost repetată, întrucât timpul de stocaj permitea acest lucru. Astfel:

- pentru perioada de stocaj de 14 zile, seria a fost repetată de 3 ori
- pentru perioada de stocaj de 21 de zile, seria a fost repetată de 5 ori.

Fiecare combinație perioadă x tratament termic s-a efectuat pe 234 de ouă, rezultând totalul prezentat mai sus, de 6.318 ouă.

*Figura 5.1. –* **Planul experimental general**  *Figure 5.1. –* **Experimental master schedule** 

În cadrul seriei B, parametrii urmăriți au fost:

- % de fertilitate;
- % de ecloziune.

Pentru *seria C* de experiențe, cercetarea a fost efectuată pe baza rezultatelor obținute de la 601 capete pui, hibrizi comerciali ROSS 308, în perioada cuprinsă între ecloziune și 14 zile. În cadrul seriei C, parametrii de microclimat luați în considerare sunt:

- greutatea vie;
- consum de furaj;
- consum specific.

Menționăm faptul că în cadrul seriei C au fost analizate performanțele de creștere numai pentru combinațiile experimentale care au oferit cele mai bune valori ale parametrilor de incubație.

Având în vedere multitudinea variabilelor din ecuație, respectiv multitudinea de factori ce pot influența parametrii de incubație și performanțele de creștere ale materialului biologic, experimentele s-au desfășurat în aceleași condiții de mediu, utilizând același tip de incubator, creșterea ulterioară a puilor făcându-se pe așternut permanent, în hale moderne, apa fiind asigurată la discreție, iar hrana administrată conform cărții tehnice a hibridului. Pentru eliminarea erorii umane, la efectuarea determinărilor din cele trei serii experimentale, alături de doctorand, au participat aceiași doi tehnicieni pe tot parcursul derulării experimentului.

# **5.3. METODA DE LUCRU**

### **5.3. WORKING METHOD**

Indicatorii urmăriți în seriile experimentale A și B au fost:

- pui rezultați;
- pierderi total;
- % de ecloziune;
- total ouă infertile;
- % de fertilitate;
- % total morți timpurii;
- % total morți;
- % malformații total;
- % pierderi embrionare la miraj;
- % de morți timpurii la 24 de ore;
- % de morți timpurii la 48 de ore;
- % inel de sânge la 3 zile;
- % ochi negru la 5-12 zile.

Acești indicatori au fost determinați prin metode specifice, respectiv numărare și observație asociate mirajului. Parametrii importanți ai experimentului, respectiv *fertilitatea* și *eclozionabilitatea* s-au determinat după relațiile:

 $Fertilitatea \text{ (\%)} = 100 - \frac{\text{total ouă inferile}}{\text{număr ouă include (esȡtion)}} \times 100$  
$$Eclozionabilitatea \text{ (\%)} = \frac{\text{total pui rezultați (viabili)}}{\text{număr ouă incubate (esantion)}} \times 100$$

### **5.3.1. Metodologia utilizată pentru caracterizarea fenotipică a loturilor 5.3.1. The methodology used for phenotypic characterization of lots**

Pentru caracterizarea fenotipică a loturilor s-au utilizat metodele statistice clasice, după cum urmează (Sandu, 1995):

1. Media: *n X <sup>X</sup>*

$$\text{2. Variantą: } S\_X^2 = \frac{\sum\_{X} x^2}{n-1} = \frac{\sum\_{X} X^2 - \frac{\left(\sum\_{X} X\right)^2}{n}}{n-1}$$

- 3. Deviația standard: 2 *<sup>X</sup> <sup>X</sup> S S*
- 4. Eroarea mediei: *n S n S s <sup>X</sup> <sup>X</sup> <sup>X</sup>* 2
- 5. Coeficientul de variabilitate: . .% 100 *X S c v <sup>X</sup>*

### **5.3.2. Metodologia utilizată pentru testarea statistică a semnificației diferențelor 5.3.2. The methodology used to test statistical significance of differences**

1. Pentru studierea variației parametrilor care prezintă o *repartiție normală*, s-a utilizat:

- Testul χ2 utilizat pentru verificarea concordanței unei distribuții empirice (de frecvențe observate *Oj*) cu o distribuție teoretică (de frecvențe *Tj*). Valoarea calculată a testului se obține:

$$\chi^2 = \sum\_{j=1}^p \frac{(o\_j - T\_j)^2}{T\_j}$$

- testul *Student* pentru compararea omogenității mediilor a două probe (Sandu, 1995, Dragomirescu, 1999):

$$t = \frac{d}{s\_d} = \frac{\overline{X}\_1 - \overline{X}\_2}{\sqrt{\frac{\left(\sum x\_1^2 + \sum x\_2^2\right) \cdot \left(n\_1 + n\_2\right)}{\left(n\_1 + n\_2 - 2\right) \cdot \left(n\_1 \cdot n\_2\right)}}}; \text{ };$$

- testul *Fisher* a fost aplicat pentru cazul mai multor probe, precedat de o analiză de varianță. Valoarea calculată *F* s-a obținut prin raportarea mediei pătratelor între probe la media pătratelor intraprobă:

$$F = \frac{MP\_l}{MP\_i}$$

2. Pentru studierea variației fertilității și eclozionabilității, care prezintă o *repartiție binomială*, s-au utilizat:

- compararea frecvențelor prin intermediul aproximației normale;

- testul Fisher de comparare a proporțiilor binomiale, cunoscut și ca "testul probabilităților exacte";

- testul "chi pătrat" cu corecția de continuitate a lui Yates aplicat la tabele de contingență binare (Dragomirescu, 1999).

Menționăm că variațiile individuale privind caracterele considerate au o *repartiție binomială*, putând fi notate cu termeni ca: da/nu, 0/1, succes/eșec.

*Aproximația normală*. repartiția binomială poate fi aproximată cu o repartiție normală, având media de **nθ** și dispersia de **nθ(1- θ)**, unde n este numărul de repetiții, iar θ probabilitatea de realizare a evenimentului. În consecință, vom compara datele obținute mai întâi cu ajutorul aproximației normale, iar apoi cu testul Fisher al probabilităților exacte, acesta din urmă numărându-se printre metodele specifice de verificare a ipotezelor pentru repartiția binomială (Dragomirescu, 1999). Întrucât testele statistice au puteri și sensibilități diferite, pentru elaborarea unor concluzii pertinente, cu un înalt grad de certitudine statistică, vom aplica pentru compararea rezultatelor și testul "chi pătrat" cu corecția de continuitate a lui Yates aplicat la tabele de contingență binare (Dragomirescu, 1999).

Pentru a compara ratele de fertilitate cu ajutorul *aproximației normale*, presupunem două populații infinite, având ratele de concepție θ1 și respectiv θ2. Ne propunem să verificăm ipoteza nulă H0 potrivit căreia θ1 = θ2. În acest scop, luăm în considerare câte un eșantion din fiecare populație, după cum urmează:

- eșantionul A compus din n1 ouă incubate. Notăm cu x1 numărul ouălor fertile și cu p1 rata concepției, unde p1=x1/n1;

- eșantionul B compus din n2 ouă incubate. Notăm cu x2 numărul ouălor fertile și cu p2 rata concepției, unde p2=x2/n2;

Întrucât θ (frecvența instalării stării de fertilitate în populație) nu este cunoscut, o estimație naturală a acestui parametru, pe care o vom nota cu p, se obține din raportul p=(x1+x2)/(n1+n2).

Dacă ipoteza nulă (H0) este adevărată, atunci înseamnă că [p1-p2] are media 0 și dispersia D2 =1.

Pentru a verifica acest lucru, trebuie calculat statisticul *u*, după relația:

$$u = \frac{\left(p\_1 - \frac{1}{2n\_1}\right) - \left(p\_2 - \frac{1}{2n\_2}\right)}{\sqrt{p(1-p) \cdot \left(\frac{1}{n\_1} + \frac{1}{n\_2}\right)}}$$

Valoarea calculată (luată în modul) se compară cu valoarea tabelară a testului Student, la un nivel de semnificație α=0,05 și la gradele de libertate corespunzătoare (grade de libertate cumulate n1+n2-2).

*Testul probabilităților exacte*. Se consideră două mulțimi independente de încercări, notate A și B. În cazul nostru "încercarea" este reprezentată de valorile caracterelor provenite din combinații experimentale diferite. Notăm cu a1 numărul de succese din mulțimea A (de mărime n1) și cu a2 numărul de succese din mulțimea B (de mărime n2).

Testăm ipoteza nulă H0 conform căreia probabilitatea de succes este aceeași pentru fiecare mulțime (θ1=θ2=θ). Această probabilitate de succes, pe care o presupunem identică, se estimează exact ca în testul anterior, prin raportul dintre numărul total de succese și numărul total de încercări: θ=(a1+a2)/(n1+n2).

Statistica testului se calculează pe baza datelor primare centralizate ca în modelul prezentat în tabelul 5.1.

### **Centralizarea datelor de observație pentru testul probabilităților exacte Centralization of survey data for the exact probability test**

Statisticul testului probabilităților exacte se notează cu *P* și se determină după relația:

$$P = \frac{C\_{n\_1}^{a\_1} \cdot C\_{n\_2}^{a\_2} \cdot \theta^{a\_1 + a\_2} \cdot (1 - \theta)^{(n\_1 + n\_2) - (a\_1 + a\_2)}}{C\_{n\_1 + n\_2}^{a\_1 + a\_2} \cdot \theta^{a\_1 + a\_2} \cdot (1 - \theta)^{(n\_1 + n\_2) - (a\_1 + a\_2)}}$$

$$P = \frac{C\_{n\_1}^{a\_1} \cdot C\_{n\_2}^{a\_2}}{C\_{n\_1 + n\_2}^{a\_1 + a\_2}}$$

$$P = \frac{n\_1! \cdot n\_2! \cdot (a\_1 + a\_2)! \cdot (n\_1 + n\_2 - a\_1 - a\_2)!}{a\_1! \cdot (n\_1 - a\_1)! \cdot a\_2! \cdot (n\_2 - a\_2)! \cdot (n\_1 + n\_2)!}$$

Pentru orice valoare a lui *P* mai mică de 0,05, ipoteza nulă se respinge, acceptându-se alternativa conform căreia șansele de succes pentru cele două mulțimi nu sunt egale.

*Testarea independenței cu ajutorul testului "chi pătrat" cu corecția lui Yates*. Acest test se determină în baza ipotezei nule (H0): "Cele două caractere sunt independente", ipoteza alternativă (Ha) fiind: "cele două caractere nu sunt independente, sunt asociate". Statistica testului se notează cu χ2 , numărul gradelor de libertate *v=(p-1)(q-1)*. Valoarea calculată se compară cu o valoare tabelară, citită la gradele de libertate corespunzătoare și nivelul de semnificație ales. Dacă valoarea calculată este mai mare decât valoarea tabelară, se respinge ipoteza nulă și se acceptă alternativa.

Acest test se aplică la tabele de contingență, adică tabelele trebuie să conțină valori absolute, nu procente sau proporții. Observațiile trebuie să fie independente, n>20 și frecvențele teoretice absolute *t(i,j)≥5* sau chiar *≥10*.

Pentru tabele de 2 x 2 se aplică lui χ<sup>2</sup> *corecția de continuitate a lui Yates*:

$$\sum\_{} \sum\_{} \frac{(|o(i,j) - t(i,j)| - 0.5)^2}{t(i,j)}$$

Notând frecvențele observate *o(i,j)* cu *a, b, c, d*, astfel:

se obține următoarea formulă de calcul rapid și exact al lui χ2 cu corecția lui Yates:

$$\chi^2 = \frac{n \cdot (|a \cdot d - b \cdot c| - n/2)^2}{(a+b) \cdot (c+d) \cdot (a+c) \cdot (b+d)}$$

în care: *n=a+b+c+d*.

Interpretarea rezultatelor în limbaj statistic se face în felul următor: Dacă se acceptă ipoteza nulă:

- a) cele două caractere nu sunt asociate în mod semnificativ;
- b) factorul X nu este în mod semnificativ un factor de risc pentru Y;
- c) tratamentul nu este eficace în mod semnificativ;
- d) *cele două tratamente nu diferă în mod semnificativ ca eficacitate.*

Dacă se respinge ipoteza nulă și se acceptă alternativa:

- a) cele două caractere sunt asociate în mod semnificativ;
- b) factorul X este în mod semnificativ un factor de risc pentru Y;
- c) tratamentul este în mod semnificativ eficace;
- d) *cele două tratamente diferă semnificativ ca eficacitate.*

# **CAPITOLUL VI CHAPTER VI REZULTATELE CERCETĂRILOR PROPRII CU PRIVIRE LA EFICIENȚA ACTIVITĂȚII DE INCUBAȚIE ÎN FUNCȚIE DE PERIOADA DE STOCARE ȘI SEZON (SERIA A DE EXPERIENȚE) OWN RESEARCH RESULTS ON THE EFFICIENCY OF INCUBATION ACTIVITY ACCORDING TO STORAGE PERIOD AND SEASON (SERIED A OF EXPERIMENTS)**

Activitatea de reproducție a efectivelor de animale de interes economic este chemată ca, atunci când nu se pune problema unor aspecte patologice, să eficientizeze creșterea și exploatarea animalelor, atât din punct de vedere biologic, cât și din perspectivă economică. O activitate de reproducție eficientă înseamnă producerea continuă și sincronizată cu fermele din amonte și aval, de animale de înlocuire. Acestea fie vor intra la reproducție, fie vor fi exploatate pentru diferitele producții. La anumite specii de animale, așa cum este cazul păsărilor, aceste două aspecte se întrepătrund întrucât caracterele de reproducție sunt, de fapt, și producția principală a acestora.

La păsările din rasele grele, crescute și exploatate în sistem industrial, eficiența activității de reproducție se găsește reflectată în valorile parametrilor asociați incubației artificiale. Așa cum am precizat în capitolul referitor la materialul și metoda de lucru, incubația ouălor presupune o serie de activități în urma cărora se evaluează caracterele ce prezintă interes în activitatea de incubație. Coroborând astfel valorile caracterelor determinate după miraj și la sfârșitul incubației, se determina cei doi indicatori sintetici: fertilitate și eclozionabilitate. O scurtă analiză a acestor indicatori este efectuată de Drăgănescu (1979; 1984) și Drăgănescu și Grosu (2003) și prezentată în cele ce urmează.

Capacitatea individului de a se reproduce, numită *fertilitate* este indicată uneori prin termenul de *fecunditate* - ce desemnează însă mai degrabă procesul de unire a gameților, sau prin cel de *prolificitate* - ce desemnează numărul de descendenți pe fătare al individului, sau de *natalitate* - ce desemnează procesul la nivelul populației (numărul mediu de descendenți pe femelă sau pe 100 femele).

Ea se exprimă genetic și practic la nivelul *femelei* selecționabile, prin două caractere cu prag: 1) fecundarea (ouă fertile) sau nefecundarea ouălor (ouă limpezi); 2) total pui viabili ("prolificitate").

*La masculi, fertilitatea* este mai greu de măsurat exact, fiind exprimată prin procentul de ouă fertile după montare (după Drăgănescu, 1979, Drăgănescu și Grosu, 2003).

Eclozionabilitatea la păsări este echivalentul natalității la celelalte specii de interes economic, fiind practic un parametru demografic. Reprezintă cel mai important parametru demografic al populației, întrucât: indică adaptarea populației la mediu; are legătură direct cu eficiența exploatației; crează camp de acțiune pentru selecție.

Acest caracter, este influențat, la rândul său de alte însușiri, cum ar fi:

- instinctul de clocit;
- persistența ouatului;
- vârsta primului ou;
- procentul de ouat raportul dintre numărul de ouă dintr-o perioadă (zi) și numărul de găini;
- procentul de fertilitate raportul dintre numărul ouălor fertile (total ouă ouă limpezi) și numărul ouălor intrate în incubator.

Natalitatea este un caracter al populației care arată gradul în care aceasta este adaptată la mediu, adică gradul în care populația este adaptată la nivelul tehnologiei de exploatare. Ea este, alături de supraviețuirea tineretului, punctul în care se observă acțiunea selecției naturale, ce elimină indivizii neadaptați, în primul rând de la reproducție și scade natalitatea (Drăgănescu, 1984).

Cei doi indicatori sintetici, așa cum de asemenea am precizat în capitolul referitor la materialul și metoda de lucru, precum și în prima parte a acestei lucrări, în cazul incubației artificiale au valorile influențate direct de perioada de stocate a ouălor înainte de introducerea în incubator. În același timp, este binecunoscut faptul că sezonul are o contribuție directă asupra reproducției păsărilor. Stocajul este variabila pe care o studiem în lucrarea de față și astfel, pentru eliminarea influenței sezonului (și verificarea repetabilității rezultatelor), experimentul a fost repetat de trei ori.

# **6.1. INFLUENȚA PERIOADEI DE STOCARE ȘI A SEZONULUI ASUPRA FERTILITĂȚII (RATEI CONCEPȚIEI) 6.1. THE INFLUENCE OF STORAGE PERIOD AND SEASON ON FERTILITY (CONCEPTION RATE)**

În cadrul seriei experimentale A, a fost analizată influența perioadei de stocare asupra indicatorilor de incubație. Pentru asigurarea repetabilității rezultatelor și în vederea eliminării influenței sezonului asupra rezultatelor, experimentul a fost repetat de trei ori.

Astfel, valorile fertilității în cadrul primului sezon de recoltare și pentru cele trei perioade de stocare sunt prezentate în tabelul 6.1 și graficul din figura 6.1.

> *Tabelul 6.1. Table 6.1.*

### **Fertilitatea în cadrul primului sezon de recoltare și în cele trei perioade de stocare Fertility in first season and during the three storage periods**

*Figura 6.1. –* Fertilitatea în cadrul primului sezon de recoltare și în cele trei perioade de stocare *Figure 6.1. -* Fertility in first season and during the three storage periods

Din analiza datelor prezentate în tabelul 6.1 și graficul din figura 6.1 se observă că între valorile fertilității asociate celor trei perioade de stocare, există diferențe foarte mici, valoarea cea mai mare a

acestui parametru înregistrându-se pentru perioada de 21 de zile (94,30%).

În vederea elaborării unor inferențe corecte, este necesară o testare statistică a semnificației diferențelor observate. Pentru aceasta, trebuie făcute câteva precizări: variațiile individuale privind fertilitatea au o *repartiție binomială*, putând fi notate cu termeni ca: da/nu, 0/1, succes/eșec. În consecință, vom compara datele obținute mai întâi cu ajutorul aproximației normale, iar apoi cu testul Fisher al probabilităților exacte, acesta din urmă numărându-se printre metodele specifice de verificare a ipotezelor pentru repartiția binomială (Dragomirescu, 1999). Întrucât testele statistice au puteri și sensibilități diferite, pentru elaborarea unor concluzii pertinente, cu un înalt grad de certitudine statistică, vom aplica pentru compararea rezultatelor și testul "chi pătrat" cu corecția de continuitate a lui Yates aplicat la tabele de contingență binare (Dragomirescu, 1999). Menționăm faptul că, deși primele două teste sunt utilizate curent pentru verificarea ipotezelor specifice repartiției binomiale, "chi pătrat" cu corecția lui Yates prezintă totuși o sensibilitate mai mare. De asemenea, subliniem faptul că aceste complicații în testarea semnificațiilor diferențelor sunt frecvent întâlnite în cazul însușirilor cu repartiție binomială.

Vom încerca astfel să analizăm din punct de vedere statistic diferențele observate între cele trei perioade de stocare în cadrul primului sezon de recoltare. Prezentăm rezultatele *aproximației normale* în tabelul 6.2.

*Tabelul 6.2.* 

*Table 6.2.*

### **Compararea fertilității cu ajutorul aproximației normale între cele trei perioade de stocare, în cadrul sezonului 1**

**Comparison of fertility using the normal approximation between the three storage periods,** 

**during the first season** 

Valorile aproximației normale prezentate în tabelul 6.2 indică existența unor diferențe fără semnificație statistică între cele trei perioade de stocare, în cadrul primului sezon (Bogdan R., 2017b, 2018a, 2018b).

Așa cum am afirmat, vom continua testarea semnificației diferențelor cu ajutorul testului

Fisher aplicat pentru compararea a două proporții binomiale, cunoscut și ca *testul probabilităților exacte*. Pe baza acestuia vom testa diferențele observate între ratele de fertilitate înregistrate în cele trei perioade de stocare din cadrul primului sezon de recoltare. Rezultatele sunt prezentate în tabelul 6.3.

Rezultatele prezentate în tabelul 6.3 confirmă faptul că între cele trei rate de fertilitate, diferențele observate nu sunt semnificative din punct de vedere statistic. Practic, întrucât valoarea lui *P* este mai mare de 0.05, se acceptă ipoteza nulă conform căreia șansele de succes pentru cele două mulțimi sunt egale.

După cum am precizat în capitolul referitor la materialul și metoda de lucru, precum și la începutul acestui subcapitol, testele au puteri și sensibilități diferite și, ca urmare, vom urma algoritmul aplicării la pachet a celor trei pentru a avea certitudinea conformității rezultatelor și unor concluzii corecte. Prezentăm în tabelul 6.4 rezultatele obținute în urma aplicării *ajutorul testului "chi pătrat" cu corecția lui Yates*.

*Tabelul 6.3.* 

*Table 6.3.*

### **Compararea fertilității cu ajutorul testului probabilităților exacte între cele trei perioade de stocare, în cadrul sezonului 1**

### **Comparison of fertility using exact probability test between the three storage periods, during**

**the first season** 

Pe baza algoritmului specific acestui test, vom analiza din nou diferențele înregistrate între cele trei perioade de stocare din cadrul primului sezon de recoltare, în ceea ce privește fertilitatea. Notăm că numărul gradelor de libertate este: *v=(2-1)(2-1)=1*, întrucât tabela de contingență are *p=2 linii* și *q=2 coloane*. Valorile tabelare sunt 6,635 și 10,827 pentru nivelele de semnificație de 0,01 și respectiv 0,001.

Analizând rezultatele prezentate în tabelul 6.4, valoarea tabelară citită la 1 grad de libertate și nivel de semnificație 0.05, mai mică decât valoarea calculată, recomandă acceptarea ipotezei nule conform căreia cele două tratamente nu diferă semnificativ ca eficacitate. Cu alte cuvinte, între cele trei perioade de stocaj, în cadrul sezonului 1 de recoltare, fertilitatea nu diferă semnificativ.

*Tabelul 6.4.* 

*Table 6.4.*

### **Compararea fertilității cu ajutorul testului χ2 cu corecția lui Yates în cele trei perioade de stocare, în cadrul primului sezon**

**Comparison of fertility using χ2 test with Yates correction between the three storage periods, during the first season** 

Acest lucru sugerează faptul că perioada de stocare pare a nu avea vreo influență asupra ratei de fertilitate, în condițiile neaplicării altor tratamente, ceea ce ar putea constitui un avantaj pentru managementul incubației.

Valorile fertilității în cadrul celui de-al doilea sezon de recoltare și pentru cele trei perioade de

stocare sunt prezentate în tabelul 6.5 și graficul din figura 6.2.

Din analiza datelor prezentate în tabelul 6.5 și a graficului din figura 6.2 se observă că între primele două perioade de stocaj nu există diferențe, numărul de ouă infertile (limpezi) fiind identic, implicit valoarea ratei de fertilitate fiind aceeași. Între primele perioade de stocaj și cea care presupune 21 de zile, apare o diferența de fertilitate, în această a treia perioadă înregistrându-se și cea mai mare valoare a acestui parametru (94,02%).

*Tabelul 6.5.* 

*Table 6.5.*

### **Fertilitatea în cadrul celui de-al doilea sezon de recoltare și în cele trei perioade de stocare Fertility in second season and during the three storage periods**

*Figura 6.2. –* Fertilitatea în cadrul celui de-al doilea sezon de recoltare și în cele trei perioade de stocare

*Figure 6.2. -* Fertility in second season and during the three storage periods

Vom recurge la testarea semnificației diferențelor observate între cele trei perioade pentru a

menține protocolul de lucru deși, între primele două valorile testelor statistice vor fi clar nule.

Prezentăm în tabelul 6.6 testarea semnificației diferențelor între cele trei perioade de stocare, *pe baza aproximației normale*.

*Tabelul 6.6.* 

*Table 6.6.*

### **Compararea fertilității cu ajutorul aproximației normale între cele trei perioade de stocare, în cadrul sezonului 2**

**Comparison of fertility using the normal approximation between the three storage periods,** 

### **during the second season**

Rezultatele prezentate în tabelul 6.6 arată, așa cum era de așteptat, existența unor diferențe nesemnificative din punct de vedere statistic între valorile observate ale ratei de fertilitate înregistrate în cazul celor trei variante de stocare a ouălor.

Pentru validarea rezultatelor, vom recurge în continuare la utilizarea testului probabilităților exacte pentru evidențierea semnificației statistice a diferențelor observate între valorile fertilității pentru cele trei perioade, rezultatele fiind prezentate în tabelul 6.7.

Analizând rezultatele prezentate în tabelul 6.7, întrucât valoarea lui *P* este extrem de mare (practic infinită), se acceptă ipoteza nulă conform căreia șansele de succes pentru mulțimile comparate sunt egale. Altfel spus, ratele de fertilitate pentru cele trei perioade analizate din cadrul celui de-al doilea sezon nu diferă semnificativ din punct de vedere statistic.

Vom verifica rezultatele obținute și prin *testarea independenței cu ajutorul testului "chi pătrat" cu corecția lui Yates*, ale cărui valori sunt prezentate în tabelul 6.8.

**Compararea fertilității cu ajutorul testului probabilităților exacte între cele trei perioade de stocare, în cadrul sezonului 2** 

**Comparison of fertility using exact probability test between the three storage periods, during** 

**the second season** 

Analizând rezultatele prezentate în tabelul 6.8, valoarea tabelară citită la 1 grad de libertate și nivel de semnificație 0.05, mai mare decât valorile calculate ale testului, arată existența unor diferențe fără semnificație statistică între ratele de fertilitate asociate celor trei perioade de stocaj. Practic, se acceptă ipoteza nulă conform căreia tratamentele nu diferă semnificativ ca eficacitate.

**Compararea fertilității cu ajutorul testului χ2 cu corecția lui Yates în cele trei perioade de stocare, în cadrul celui de-al doilea sezon** 

**Comparison of fertility using χ2 test with Yates correction between the three storage periods,** 

**during the second season** 

Ca și în cazul primului sezon de recoltare, fertilitatea nu diferă statistic semnificativ între cele trei variante de stocare.

În cadrul celui de-al treilea sezon, valorile ratei de fertilitate sunt prezentate în tabelul 6.9 și ilustrate în graficul din figura 6.3.

*Tabelul 6.9.* 

*Table 6.9.*

**Fertilitatea în cadrul celui de-al treilea sezon de recoltare și în cele trei perioade de stocare** 

**Fertility in third season and during the three storage periods**

*Figure 6.3 -* Fertility in third season and during the three storage periods

Din analiza datelor prezentate în tabelul 6.9 și graficul din figura 6.3 se observă că valoarea cea mai mare a ratei de fertilitate este asociată tot stocării la 21 de zile (94,44%), înregistrându-se, ca și în cazurile anterioare, tot valori apropiate între cele trei variante de stocaj. Conform protocolului de lucru, aceste valori au fost testate ca semnificație statistică utilizând cele trei teste.

Prezentăm în tabelul 6.10 testarea semnificației diferențelor între variantele de stocare, *pe baza aproximației normale*.

Valorile statisticii aproximației normale prezentate în tabelul 6.10 indică existența unor diferențe observate fără semnificație statistică între cele trei variante de perioade de stocare, situație similară primelor două sezoane prezentate.

Pentru verificarea rezultatelor, apelăm în continuare la utilizarea testului probabilităților exacte pentru testarea semnificației diferențelor observate între ratele de concepție înregistrate în cele trei variante de stocaj din cadrul sezonului 3. Prezentăm rezultatele în tabelul 6.11.

**Compararea fertilității cu ajutorul testului probabilităților exacte între cele trei perioade de stocare, în cadrul sezonului 3** 

**Comparison of fertility using exact probability test between the three storage periods, during** 

**the third season** 

Întrucât valorile statisticii *P* prezentate în tabelul 6.11 sunt mai mari decât valoarea critică de 0,05, se acceptă ipoteza nulă conform căreia șansele de succes pentru cele două mulțimi sunt egale. Astfel, ratele de fertilitate înregistrate între cele trei perioade de stocare a ouălor nu diferă semnificativ nici în cazul sezonului al treilea.

Pentru verificarea rezultatelor obținute, prezentăm în tabelul 6.12 valorile statisticii asociate *testului "chi pătrat" cu corecția lui Yates*.

**Compararea fertilității cu ajutorul testului χ2 cu corecția lui Yates în cele trei perioade de stocare, în cadrul celui de-al treilea sezon** 

**Comparison of fertility using χ2 test with Yates correction between the three storage periods,** 

Se constată astfel din tabelul 6.12 că, nici testul χ2 cu corecția lui Yates nu sesizează diferențe semnificative din punct de vedere statistic între valorile fertilității înregistarte în cele trei variante de stocare. Valoarea tabelară citită la 1 grad de libertate și nivel de semnificație 0.05 indică acceptarea ipotezei nule conform căreia tratamentele nu diferă semnificativ ca eficacitate.

Concluzionând asupra rezultatelor obținute în cele trei sezoane de recoltare a ouălor, diferențele fără semnificație statistică înregistrate între ratele de fertilitate asociate diferitelor perioade de stocare ne permit să afirmăm că, indiferent de durata stocării, însă fără aplicarea vreunui tratament termic, ratele de concepție nu sunt afectate. După cum am mai afirmat, acest rezultat ar putea fi benefic managementului incubației întrucât permite stocarea ouălor și astfel ocuparea optimă a incubatorului. Notăm însă faptul că aceste rezultate intră oarecum în contradicție cu cele obținute de alți autori și citate în prezenta lucrare, iar o concluzie finală necesită și analiza celuilalt parametru de incubație, respectiv eclozionabilitatea.

În continuare, pentru verificarea existenței influenței sezonului de recoltare a ouălor asupra eficienței activității de incubație, tradusă prin % de fertilitate, s-a recurs la testarea semnificației diferențelor observate între valorile acestui caracter înregistrate în cadrul celor trei sezoane, pe diferite perioade de stocaj.

Prezentăm în tabelul 6.13 și graficul din figura 6.4 fertilitatea în cazul stocării ouălor timp de 7 zile, în cele trei sezoane de recoltare.

*Tabelul 6.13.* 

*Table 6.13.*

### **Fertilitatea în cazul stocării ouălor timp de 7 zile, în cele trei sezoane**

92,74 92,74 93,59 17 17 15 217 217 219 0 50 100 150 200 250 Sezon 1 Sezon 2 Sezon 3 fertilitatea (%) ouă infertile ouă fertile

Din analiza datelor prezentate în tabelul 6.13 și graficul din figura 6.4 se constată că valoarea cea mai mare a fertilității se înregistrează în sezonul 3 de recoltare, deși valorile sunt foarte apropiate, egale chiar pentru primele două variante luate în discuție. Pentru a valida statistic această stare de fapt, vom aplica cele trei teste statistice în vederea testării semnificației diferențelor între ratele de fertilitate înregistrate în cele trei sezoane. Prezentăm rezultatele în tabelele 6.14 – 6.16.

*Table 6.14.*

**Compararea fertilității cu ajutorul aproximației normale între cele trei sezoane, în cazul** 

#### **stocării de 7 zile**

**Comparison of fertility using the normal approximation between the three seasons, in the case** 

**of 7 day storage** 

*Tabelul 6.15.* 

*Table 6.15.*

**Compararea fertilității cu ajutorul testului probabilităților exacte între cele trei sezoane, în** 

#### **cazul stocării de 7 zile**

**Comparison of fertility using exact probability test between between the three seasons, in the** 

#### **case of 7 day storage**

**Compararea fertilității cu ajutorul testului χ2 cu corecția lui Yates între cele trei sezoane de recoltare, în cazul stocării de 7 zile** 

**Comparison of fertility using χ2 test with Yates correction between the three season, in case of** 

**7 day storage** 

Din analiza rezultatelor prezentate în tabelele 6.14 – 6.16, se constată existența unor diferențe fără semnificație statistică între cele trei sezoane de recoltare, în cazul perioadei de stocare a ouălor de 7 zile. Întrucât rezultatele sunt confirmate de cele trei teste statistice, putem emite inferențe valide privind influența sezonului asupra valorilor ratelor de fertilitate. Diferențele nesemnificative înregistrate sugerează faptul că variația fertilității de la un sezon la altul are alte cauze ce țin, cel mai probabil, de eventuale variații individuale sau erori de eșantionaj.

În tabelul 6.17 și graficul din figura 6.5 prezentăm valorile fertilității înregistrate în cazul stocării ouălor timp de 14 zile, în cele trei sezoane de recoltare.

### **Fertilitatea în cazul stocării ouălor timp de 14 zile, în cele trei sezoane Fertility when storing eggs for 14 days in the three seasons**

*Figura 6.5. –* Fertilitatea în cazul stocării ouălor timp de 14 zile, în cele trei sezoane *Figure 6.5. -* Fertility when storing eggs for 14 days in the three seasons

Din analiza datelor prezentate în tabelul 6.17 și graficul din figura 6.5 se constată că , și în acest caz, valorile fertilității sunt foarte apropiate, părând astfel că sezonul de recoltare a ouălor nu influențează valorile acestui parametru de incubație.

Pentru a valida această observație, prezentăm în tabelele 6.18 – 6.20 testarea semnificației diferențelor observate între sezoane, utilizând, conform protocolului de lucru, cele trei teste statistice.

### **Compararea fertilității cu ajutorul aproximației normale între cele trei sezoane, în cazul**

### **stocării de 14 zile**

**Comparison of fertility using the normal approximation between the three seasons, in the case** 

**of 14 day storage** 

*Tabelul 6.19.* 

*Table 6.19.*

**Compararea fertilității cu ajutorul testului probabilităților exacte între cele trei sezoane, în** 

### **cazul stocării de 14 zile**

**Comparison of fertility using exact probability test between between the three seasons, in the** 

**case of 14 day storage** 

**Compararea fertilității cu ajutorul testului χ2 cu corecția lui Yates între cele trei sezoane de recoltare, în cazul stocării de 14 zile** 

**Comparison of fertility using χ2 test with Yates correction between the three season, in case of** 

**14 day storage** 

Analizând rezultatele prezentate în tabelele 6.18 – 6.20, întrucât valorile calculate ale celor trei teste statistice indică faptul că tratamentele nu diferă semnificativ ca eficacitate, rezultă că, nici în cazul stocării ouălor timp de 14 zile, diferențele înregistrate înre sezoanele de recoltare nu diferă semnificativ din punct de vedere statistic. Astfel, diferențele observate sunt generate de acțiunea și interacțiunea altor factori, cel mai probabil variația individuală și eroarea de probă, care însă nu afectează semnificativ rezultatele.

În tabelul 6.21 și graficul din figura 6.6 prezentăm valorile fertilității înregistrate în cazul stocării ouălor timp de 21 de zile, în cele trei sezoane de recoltare.

### *Tabelul 6.21.*

*Table 6.21.*

## **Fertilitatea în cazul stocării ouălor timp de 21 zile, în cele trei sezoane Fertility when storing eggs for 21 days in the three seasons**

Din analiza datelor prezentate în tabelul 6.21 și graficul din figura 6.6 se constată că, în cazul stocării ouălor timp de 21 de zile, valorile fertilității sunt foarte apropiate, indiferent de sezonul de recoltare, părând astfel că acesta nu ar avea vreo influență asupra ratei de concepție.

Ca și în cazul situațiilor anterioare, pentru validarea acestei observații și în vederea testării semnificației diferențelor observate între ratele de fertilitate din cele trei sezoane, în cazul stocării ouălor timp de 21 de zile, vom aplica cele trei teste statistice conform protocolului de lucru. Prezentăm valorile calculate ale acestora în tabelele 6.22 – 6.24.

### **Compararea fertilității cu ajutorul aproximației normale între cele trei sezoane, în cazul**

### **stocării de 21 zile**

**Comparison of fertility using the normal approximation between the three seasons, in the case** 

**of 21 day storage** 

*Tabelul 6.23.* 

*Table 6.23.*

**Compararea fertilității cu ajutorul testului probabilităților exacte între cele trei sezoane, în** 

### **cazul stocării de 21 zile**

**Comparison of fertility using exact probability test between between the three seasons, in the** 

**case of 21 day storage** 

**Compararea fertilității cu ajutorul testului χ2 cu corecția lui Yates între cele trei sezoane de recoltare, în cazul stocării de 21 zile** 

**Comparison of fertility using χ2 test with Yates correction between the three season, in case of** 

**21 day storage** 

Analizând rezultatele prezentate în tabelele 6.22 – 6.24 se poate concluziona că și în cazul stocării ouălor timp de 21 de zile, influența sezonului asupra ratei de fertilitate nu prezintă semnificație statistică, diferențele observate fiind cauzate de factori a căror acțiune cumulată nu influențează rezultatele finale.

Rezultatele obținute în urma testării influenței sezonului asupra ratei fertilității în funcție de perioada de stocare a ouălor prezintă importanță deosebită pentru practica avicolă. Astfel, indiferent de sezonul de recoltare, chiar dacă din punct de vedere fiziologic este normală o variație a ratei de concepție în funcție de temperatură, în condițiile artificializării microclimatului, aceasta poate fi anulată într-o bună măsură.

De asemenea, diferențele nesemnificative între perioadele de stocare a ouălor în ceea ce privește fertilitatea, arată că această însușire este controlată de mecanisme cu mult mai complexe. Astfel, după cum am mai afirmat, perioadele de stocare a ouălor, fără aplicarea altor tratamente intraperioadă, reprezintă o chestiune care ține strict de optimizarea funcționării incubatorului. Atragem însă atenția că aceste rezultate nu sunt suficiente pentru emiterea unor inferențe pertinente

referitoare la această problemă, fiind necesară analizarea și a altor parametri de incubație.

# **6.2. INFLUENȚA PERIOADEI DE STOCARE ȘI A SEZONULUI ASUPRA ECLOZIONABILITĂȚII 6.2. THE INFLUENCE OF STORAGE PERIOD AND SEASON ON HATCHING ABILITY**

Așa cum am precizat la începutul acestui capitol, eclozionabilitatea este un parametru demografic al populației echivalent cu natalitatea în cazul speciilor mari.

Alături de supraviețuirea tineretului, natalitatea (eclozionabilitatea) este un parametru extrem de important al populației, care influențează disponibilul de tineret și dinamica efectivului. Orice exploatație, indiferent de locul pe care îl ocupă în stratificarea funcțională a fermelor, are drept obiectiv obținerea și susținerea unor valori cât mai mari ale acestui parametru, eficiența biologică și economică afermei fiind funcție a acestuia.

Vom efectua în cadrul acestui subcapitol o analiză a eclozionabilității în funcție de perioada de stocare a ouălor și sezonul de recoltare a acestora.

Astfel, în tabelul 6.25 și graficul din figura 6.7 prezentăm valorile eclozionabilității înregistrate în cadrul primului sezon de recoltare și în cele trei perioade de stocaj.

*Tabelul 6.25.* 

*Table 6.25.*

**Eclozionabilitatea în cadrul primului sezon de recoltare și în cele trei perioade de stocare Hatching ability in first season and during the three storage periods**

*Figura 6.7. –* Eclozionabilitatea în cadrul primului sezon de recoltare și în cele trei perioade de stocare

*Figure 6.7. –* Hatching ability in first season and during the three storage periods

Din analiza datelor prezentate în tabelul 6.25 și graficul din figura 6.7 se constată că valoarea cea mai mare a eclozionabilității (80,77%) se înregistrează în cadrul primei perioade de stocaj, după care valoarea acestui parametru scade drastic în celelalte două variante experimentale. Rezultatele obținute sunt foarte interesante, privite în raport cu rata fertilității. Dacă aceasta din urmă s-a dovedit a nu fi influențată de perioada de stocare a ouălor, eclozionabilitatea pare a fi afectată de o serie de caractere și mecanisme din aval de momentul determinării fertilității.

Pentru a valida această observație și în vederea testării semnificației diferențelor între valorile parametrului eclozionabilitate înregistrate în cazul celor trei perioade de stocare, vom prezenta în tabelul 6.26 valorile calculate ale aproximației normale.

### **Compararea eclozionabilității cu ajutorul aproximației normale între cele trei perioade de stocare, în cadrul sezonului 1**

**Comparison of hatching ability using the normal approximation between the three storage periods, during the first season** 

Analizând rezultatele prezentate în tabelul 6.26, se constată existența unor diferențe cu înaltă semnificație statistică între valorile observate ale eclozionabilității. Aceste diferențe se înregistrează între variantele experimentale reprezentate de stocarea la 7 zile și cele de 14 rezpectiv 21 de zile. Între stocajul de 14 și 21 de zile, diferențele nu au semnificație statistică (Bogdan R. 2017b, 2018a, 2018 b). Acest fapt întărește ideea că, la perioade de stocare mai mari de 7 zile, după miraj și determinarea fertilității, procesele de degradare ale embrionilor se intensifică, afectând un număr mai mare de ouă.

Pentru verificarea rezultatelor, vom recurge în continuare la utilizarea testului probabilităților exacte pentru evidențierea semnificației statistice a diferențelor observate între valorile eclozionabilității asociate celor trei perioade de stocaj. Valorile calculate ale acestui test sunt prezentate în tabelul 6.27.

Analizând rezultatele prezentate în tabelul 6.27, întrucât valoarea calculată a lui *P* este mai mare de 0,05, rezultă că diferențele observate sunt nesemnificative din punct de vedere statistic (practic se accepta ipoteza nulă conform căreia șansele de succes pentru cuplurile de mulțimi sunt egale).

Aceste rezultate intră în contradicție cu răspunsul oferit de aproximația normală și, ca urmare, vom aplica acelorași valori și tesul *"chi pătrat"cu corecția lui Yates*. Încă o dată precizăm că aceste teste au puteri și sensibilități diferite și, în funcție de particularitățile situației testate, unul sau altul poate oferi răspunsuri contradictorii. Aceste situații sunt frecvent întâlnite în statistica binomială. Prezentăm în tabelul 6.28 rezultatele obținute.

**Compararea eclozionabilității cu ajutorul testului probabilităților exacte între cele trei perioade de stocare, în cadrul sezonului 1** 

**Comparison of hatching ability using exact probability test between the three storage periods,** 

**during the first season** 

Analizând rezultatele prezentate în tabelul 6.28, valoarea tabelară citită la 1 grad de libertate și nivel de semnificație 0,05 indică existența unor diferențe nesemnificative între valorile eclozionabilității din cele trei perioade de stocaj.

Chiar în situația existenței acestei contradicții între testele statistice, frecvente după cum am mai precizat, întrucât diferențele semnificative sunt confirmate de unul dintre ele, putem concluziona că o perioadă de stocare a ouălor mai mare de 7 zile are reprercusiuni negative asupra eclozionabilității.

**Compararea eclozionabilității cu ajutorul testului χ2 cu corecția lui Yates în cele trei perioade de stocare, în cadrul primului sezon** 

**Comparison of hatching ability using χ2 test with Yates correction between the three storage periods, during the first season** 

În tabelul 6.29 și graficul din figura 6.8 prezentăm valorile eclozionabilității înregistrate în cadrul celui de-al doilea sezon de recoltare, în cele trei perioade de stocaj.

*Tabelul 6.29.* 

*Table 6.29.*

### **Eclozionabilitatea în cadrul celui de-al doilea sezon de recoltare și în cele trei perioade de**

**stocare** 

### **Hatching ability in second season and during the three storage periods**

*Figura 6.8. –* Eclozionabilitatea în cadrul celui de-al doilea sezon de recoltare și în cele trei perioade de stocare

*Figure 6.8. –* Hatching ability in second season and during the three storage periods

Din analiza datelor prezentate în tabelul 6.29 și graficul din figura 6.8, se constată că, și în al doilea sezon de recoltare, valoarea cea mai mare a eclozionabilității (79,91%) se înregistrează tot în varianta cu 7 zile stocare a ouălor. Celelalte perioade de stocaj au asociate valori sensibil mai mici ale acestui parametru ceea ce ridică problema unor influențe negative ale depășirii celor 7 zile asupra procentului de ecloziune.

Pentru verificarea semnificației diferențelor observate între valorile procentului de ecloziune înregistrate între cele trei variante de stocare a ouălor, s-a aplicat testului *aproximație normale*, ale cărui valori sunt prezentate în tabelul 6.30.

Valorile statisticii Student a aproximației normale prezentate în tabelul 6.30 arată existența unor diferențe cu semmnificație statistică între varianța cu stocare timp de 7 zile a ouălor și cele care presupun stocarea timp de 14, respectiv 21 de zile. Între ultimele două variante experimentale, diferențele observate testate ca semnificație indică faptul că procentul de ecloziune are valori similare.

### **Compararea eclozionabilității cu ajutorul aproximației normale între cele trei perioade de stocare, în cadrul sezonului 2**

**Comparison of hatching ability using the normal approximation between the three storage periods, during the second season** 

Pentru verificarea rezultatelor, vom apela, conform protocolului de lucru, la testul probabilităților exacte pentru testarea semnificației diferențelor observate între valorile eclozionabilității înregistrate în cele trei variante de stocaj. Rezultatele obținute sunt prezentate în tabelul 6.31.

Analizând rezultatele prezentate în tabelul 6.31, întrucât valoarea lui *P* este mai mare de 0,05, se acceptă ipoteza nulă conform căreia șansele de succes pentru cuplurile de mulțimi sunt egale. Astfel, ratele de eclozionabilitate nu diferă semnificativ din punct de vedere statistic între cele trei variante de stocare a ouălor. Ne confruntăm astfel cu o nouă contradicție între cele două teste și ca urmare redăm în tabelul 6.32 rezultatele obținute la testarea independenței cu ajutorul *testului "chi pătrat" cu corecția lui Yates.*

Datele prezentate în tabelul 6.32 indică existența unor diferențe nesemnificative din punct de vedere statistic între valorile eclozionabilității asociate celor trei variante de stocare a ouălor, valoarea tabelară citită la 1 grad de libertate și nivel de semnificație 0,05 indicând acest fapt.

**Compararea eclozionabilității cu ajutorul testului probabilităților exacte între cele trei perioade de stocare, în cadrul sezonului 2** 

**Comparison of hatching ability using exact probability test between the three storage periods,** 

**during the second season** 

Astfel, chiar în situația existenței contradicției între rezultatele testelor statistice, similar sezonului 1, și în sezonul al doilea de recoltare a ouălor, se confirmă faptul că, o perioadă de stocare mai mare de 7 zile a ouălor, are repercusiuni negative asupra procentului de ecloziune, valoarea acestuia scăzând drastic odată cu creșterea perioadei de stocaj (cu aproape 23% între 7 și 21 de zile).

**Compararea eclozionabilității cu ajutorul testului χ2 cu corecția lui Yates în cele trei perioade de stocare, în cadrul sezonului 2** 

**Comparison of hatching ability using χ2 test with Yates correction between the three storage periods, during the second season** 

În tabelul 6.33 și graficul din figura 6.9 prezentăm valorile eclozionabilității înregistrate în cadrul celui de-al treilea sezon de recoltare, în cele trei perioade de stocaj.

*Tabelul 6.33.* 

*Table 6.33.*

### **Eclozionabilitatea în cadrul celui de-al treilea sezon de recoltare și în cele trei perioade de**

**stocare** 

**Hatching ability in third season and during the three storage periods**

*Figure 6.9. –* Hatching ability in third season and during the three storage periods

Din analiza datelor prezentate în tabelul 6.33 și graficul din figura 6.9 se observă diferențe între valorile eclozionabilității din cele trei perioade de stocare, valoarea cea mai mare a acestui parammetru fiind asociată, exact ca în primele două sezoane de recoltare, tot la nivelul stocării de 7 zile (81,20%).

Prezentăm în tabelul 6.34 testarea semnificației diferențelor observate între variantele experimentale din cadrul sezonului 3, pe baza *aproximației normale*.

*Tabelul 6.34.* 

*Table 6.34.*

### **Compararea eclozionabilității cu ajutorul aproximației normale între cele trei perioade de stocare, în cadrul sezonului 3**

### **Comparison of hatching ability using the normal approximation between the three storage periods, during the third season**

Rezultatele prezentate în cadrul tabelului 6.34 arată existența unor diferențe ce prezintă semnificație statistică între stocarea ouălor timp de 7 zile și celelalte două variante experimentale. Rezultatele obținute sunt similare cu cele înregistrate în primele două sezoane de recoltare.

Pentru validarea rezultatelor, vom recurge în continuare la utilizarea testului probabilităților exacte pentru verificarea semnificației statistice a diferențelor observate între ratele de eclozionabilitate înregistrate în cele trei variante experimentale. Rezultatele sunt prezentate în tabelul 6.35.

> *Tabelul 6.35. Table 6.35.*

### **Compararea eclozionabilității cu ajutorul testului probabilităților exacte între cele trei perioade de stocare, în cadrul sezonului 3**

### **Comparison of hatching ability using exact probability test between the three storage periods, during the third season**

Rezultatele prezentate în cadrul tabelului 6.35 arată existența unor diferențe nesemnificative din punct de vedere statistic între cele trei variante experimentale. Ca și în cazurile anterioare, vom recurge la aplicarea celui de-al treilea test, întrucât rezultatele obținute induc aceeași contradicție. Prezentăm astfel în tabelul 6.36 rezultatele obținute la testarea cu *"chi pătrat" cu corecția lui Yates*.

**Compararea eclozionabilității cu ajutorul testului χ2 cu corecția lui Yates în cele trei perioade de stocare, în cadrul sezonului 3** 

**Comparison of hatching ability using χ2 test with Yates correction between the three storage periods, during the third season** 

Rezultatele prezentate în tabelul 6.36 indică faptul că, și în al treilea sezon de recoltare situația este similară, existând aceeași contradicție între cele trei teste, respectiv aceeași influență negativă a unei perioade de stocaj mai mare de 7 zile asupra valorii eclozionabilității.

Concluzionând asupra rezultatelor obținute în cele trei sezoane de recoltare a ouălor, diferențele semnificative sesizate între valorile eclozionabilității asociate diferitelor perioade de stocare, excepție făcând cuplul stocare 14-stocare 21, ne permit să afirmăm că, cel puțin în condițiile experimentale din prezenta lucrare, o durată de stocare mai mare de 7 zile, fără aplicarea niciunui tratament termic, are repercusiuni negative asupra valorii procentului de ecloziune. Rezultatele obținute au o importanță mare pentru practica avicolă, mai ales în condițiile diferențelor înregistrate între cei doi parametri de incubație, fertilitate și eclozionabilitate. Ca urmare a acestora, managementul incubației trebuie regândit, stocarea ouălor mai mult de 7 zile în vederea optimizării utilizării incubatorului trebuind să țină cont că după miraj, o serie de procese afectează negativ viabilitatea embrionului și, ca urmare, numărul total de pui viabili scade drastic. Subliniem totuși faptul că rezultatele obținute în prezenta lucrare, deși valoroase, sunt totuși insuficiente pentru elaborarea unor concluzii pertinente. Inferențe valide din punct de vedere științific pot fi emise numai după studierea și a altor factori de influență coroborați cu perioada de stocare.

În continuare, pentru verificarea existenței influenței sezonului de recoltare a ouălor asupra eficienței activității de incubație, tradusă prin % de ecloziune, s-a recurs la testarea semnificației diferențelor observate între valorile acestui caracter înregistrate în cadrul celor trei sezoane, pe diferite perioade de stocaj.

Prezentăm în tabelul 3.7 și graficul din figura 6.10 eclozionabilitatea în cazul stocării ouălor timp de 7 zile, în cele trei sezoane de recoltare.

> *Tabelul 6.37. Table 6.37.*

### **Eclozionabilitatea în cazul stocării ouălor timp de 7 zile, în cele trei sezoane Hatching ability when storing eggs for 7 days in the three seasons**

*Figura 6.10. –* Eclozionabilitatea în cazul stocării ouălor timp de 7 zile, în cele trei sezoane *Figure 6.10. –* Hatching ability when storing eggs for 7 days in the three seasons

Din analiza datelor prezentate în tabelul 6.37 și graficul din figura 6.10 se constată că între cele trei sezoane de recoltare, valorile procentului de ecloziune sunt foarte apropiate. Pentru a valida statistic această stare de fapt, vom aplica cele trei teste statistice în vederea testării semnificației diferențelor între ratele de ecloziune înregistrate în cele trei sezoane. Prezentăm rezultatele în tabelele 6.38 – 6.40.

*Tabelul 6.38.* 

*Table 6.38.*

### **Compararea eclozionabilității cu ajutorul aproximației normale între cele trei sezoane, în cazul stocării de 7 zile**

### **Comparison of hatching ability using the normal approximation between the three seasons, in**

**the case of 7 day storage** 

*Tabelul 6.39.* 

*Table 6.39.*

### **Compararea eclozionabilității cu ajutorul testului probabilităților exacte între cele trei**

### **sezoane, în cazul stocării de 7 zile**

**Comparison of hatching ability using exact probability test between between the three seasons,** 

**in the case of 7 day storage** 

Din analiza rezultatelor prezentate în tabelele 6.38 – 6.40, se constată existența unor diferențe nesemnificative din punct de vedere statistic între cele trei sezoane de recoltare, în cazul perioadei de stocare a ouălor de 7 zile. Întrucât rezultatele sunt confirmate de cele trei teste statistice, putem emite inferențe valide privind influența sezonului asupra valorilor ratelor de ecloziune. Diferențele nesemnificative înregistrate sugerează faptul că variația procentului de ecloziune de la un sezon la altul are alte cauze ce țin, cel mai probabil, de eventuale variații individuale sau erori de eșantionaj.

*Tabelul 6.40.* 

*Table 6.40.*

### **Compararea eclozionabilității cu ajutorul testului χ2 cu corecția lui Yates între cele trei sezoane de recoltare, în cazul stocării de 7 zile**

**Comparison of hatching ability using χ2 test with Yates correction between the three season, in case of 7 day storage** 

În tabelul 6.41 și graficul din figura 6.11 prezentăm valorile eclozionabilității înregistrate în cazul stocării ouălor timp de 14 zile, în cele trei sezoane de recoltare.

*Table 6.41.*

**Eclozionabilitatea în cazul stocării ouălor timp de 14 zile, în cele trei sezoane Hatching ability when storing eggs for 14 days in the three seasons** 

*Figura 6.11. –* Eclozionabilitatea în cazul stocării ouălor timp de 14 zile, în cele trei sezoane *Figure 6.11. –* Hatching ability when storing eggs for 14 days in the three seasons

Din analiza datelor prezentate în tabelul 6.41 și graficul din figura 6.11 se constată că, și în acest caz, valorile procentului de ecloziune sunt foarte apropiate, părând astfel că sezonul de recoltare a ouălor nu influențează valorile acestui parametru de incubație.

Pentru a valida această observație, prezentăm în tabelele 42-44 testarea semnificației diferențelor observate între sezoane, utilizând, conform protocolului de lucru, cele trei teste statistice.

### **Compararea eclozionabilității cu ajutorul aproximației normale între cele trei sezoane, în cazul stocării de 14 zile**

**Comparison of hatching ability using the normal approximation between the three seasons, in** 

**the case of 14 day storage** 

*Tabelul 6.43.* 

*Table 6.43.*

**Compararea eclozionabilității cu ajutorul testului probabilităților exacte între cele trei** 

**sezoane, în cazul stocării de 14 zile** 

**Comparison of hatching ability using exact probability test between between the three seasons,** 

**in the case of 14 day storage** 

Analizând rezultatele prezentate în tabelele 6.42 – 6.44, întrucât valorile calculate ale celor trei teste statistice indică faptul că tratamentele nu diferă semnificativ ca eficacitate, rezultă că, nici în cazul stocării ouălor timp de 14 zile, diferențele de eclozionabilitate înregistrate între sezoanele de

recoltare nu diferă semnificativ din punct de vedere statistic. Astfel, diferențele observate sunt generate de acțiunea și interacțiunea altor factori, cel mai probabil variația individuală și eroarea de probă, care însă nu afectează semnificativ rezultatele.

> *Tabelul 6.44. Table 6.44.*

### **Compararea eclozionabilității cu ajutorul testului χ2 cu corecția lui Yates între cele trei sezoane de recoltare, în cazul stocării de 14 zile**

**Comparison of hatching ability using χ2 test with Yates correction between the three season, in case of 14 day storage** 

În tabelul 6.45 și graficul din figura 6.12 prezentăm valorile fertilității înregistrate în cazul stocării ouălor timp de 21 de zile, în cele trei sezoane de recoltare.

*Tabelul 6.45.* 

*Table 6.45.*

### **Eclozionabilitatea în cazul stocării ouălor timp de 21 zile, în cele trei sezoane**

### **Hatching ability when storing eggs for 21 days in the three seasons**

*Figura 6.12. –* Eclozionabilitatea în cazul stocării ouălor timp de 21 zile, în cele trei sezoane *Figure 6.12. –* Hatching ability when storing eggs for 21 days in the three seasons

Din analiza datelor prezentate în tabelul 6.45 și graficul din figura 6.12 se constată că , și în acest caz, valorile procentului de ecloziune sunt foarte apropiate, părând astfel că nu sezonul de recoltare a ouălor este cel care influențează valorile acestui parametru de incubație.

Pentru a valida această observație, prezentăm în tabelele 6.46 – 6.48 testarea semnificației diferențelor observate între sezoane, utilizând, conform protocolului de lucru, cele trei teste statistice.

> *Tabelul 6.46. Table 6.46.*

### **Compararea eclozionabilității cu ajutorul aproximației normale între cele trei sezoane, în cazul stocării de 21 zile**

### **Comparison of hatching ability using the normal approximation between the three seasons, in the case of 21 day storage**

### **Compararea eclozionabilității cu ajutorul testului probabilităților exacte între cele trei sezoane, în cazul stocării de 21 zile**

**Comparison of hatching ability using exact probability test between between the three seasons,** 

**in the case of 21 day storage** 

Analizând rezultatele prezentate în tabelele 6.46 – 6.48 se poate concluziona că și în cazul stocării ouălor timp de 21 de zile, influența sezonului asupra procentului de ecloziune nu prezintă semnificație statistică, diferențele observate fiind cauzate de factori a căror acțiune cumulată nu influențează rezultatele finale.

Ca și în cazul ratei de fertilitate, și în ceea ce privește procentul de ecloziune, rezultatele obținute în urma testării influenței sezonului de recoltare a ouălor prezintă importanță întrucât asigurarea unor condiții de microclimat corespunzătoare, coroborat și cu munca de ameliorare a materialului biologic, determină ștergerea sezonalității și reducerea semnificativă a diferențelor privind ratele de concepție, normale din punct de vedere fiziologic.

**Compararea eclozionabilității cu ajutorul testului χ2 cu corecția lui Yates între cele trei sezoane de recoltare, în cazul stocării de 21 zile** 

**Comparison of hatching ability using χ2 test with Yates correction between the three season, in** 

**case of 21 day storage** 

Și în cazul eclozionabilității, diferențele fără semnificație statistică între perioadele de stocare a ouălor relevă complexitatea acestui caracter. Rezultatele obținute în ceea ce privește acest parametru par a pleda în favoarea recomandării stocajului ouălor maximum 7 zile, orice depășire a acestei perioade având repercusiuni negative asupra eficienței incubației.

Rezultatele obținute în prezenta lucrare sunt în concordanță cu cele comunicate de alți autori. Astfel, s-a constatat că eclozionabilitatea ouălor fertile a scăzut semnificativ odată cu creșterea perioadei de stocare, iar extinderea peste 8 zile a determinat o scădere dramatică a acesteia. De asemenea, timpul de stocare influențează liniar eclozionabilitatea (Schmidt *și col.*, 2009). Perioadele mai lungi de stocare vor crește timpul peste care ecloziunea are loc, iar acest fapt poate influența procentul total de ecloziune. La rezultate similare ajunge și Ewonetu (2016) care concluzionează că, cu cât perioada de stocare crește, ouăle pierd în greutate, iar rata de ecloziune se reduce. O serie de alți cercetători (Kirk *și col*., 1980; Meijerhof, 1994b; Reis *și col*., 1997) sugerează că, luând în considerare și vârsta găinilor, ouăle provenite de la femele mai tinere trebuie stocate mai mult. Rezultatele comunicate într-o serie de lucrări sugerează faptul că eclozionabilitatea ouălor începe să scadă la 2-3 zile după ouat (Bohren *și col.,* 1961; Byng și Nash, 1962; Tandron *și col.,* 1983), însă este adesea indicat faptul că procentul de ecloziune începe să scadă numai după a șaptea zi de stocare (Mayes și Takeballi, 1984; Meijerhof, 1994a).

În opoziție cu autorii citați mai sus, există o serie de comunicări cu rezultate în opoziție. Astfel, Oluyemi și George (1972) precizează faptul că o perioadă de stocare mai mare de 4-6 zile are o influență pozitivă asupra eclozionabilității ouălor fertile.

Aceste rezultate contradictorii au la bază multitudinea de variabile care întră în ecuația eficienței activității de reproducție. Condițiile de stocare, vârsta efectivului, tipul genetic, etc., sunt factori care pot influența valorile parametrilor de incubație. De aceea, din punctul nostru de vedere, astfel de studii trebuie întreprinse în condiții cât mai variabile și repetate mai ales în sistem industrial, cu scopul de a putea emite inferențe valide științific și a face recomandări pentru marea practică.

# **CAPITOLUL VII CHAPTER VII REZULTATELE CERCETĂRILOR PROPRII CU PRIVIRE LA EFICIENȚA ACTIVITĂȚII DE INCUBAȚIE ÎN FUNCȚIE DE PERIOADA DE STOCARE, TRATAMENT TERMIC ȘI SEZON (SERIA B DE EXPERIENȚE) OWN RESEARCH RESULTS ON THE EFFICIENCY OF INCUBATION ACTIVITY ACCORDING TO STORAGE PERIOD, THERMAL TREATMENT AND SEASON (SERIES B OF EXPERIMENTS)**

După cum am precizat în capitolele anterioare, stocarea ouălor reprezintă o activitate obișnuită, durata acesteia fiind o funcție a managementului incubației. Condițiile de stocare a ouălor reprezintă, de asemenea, factori importanți care afectează fecunditatea și, mai ales, eclozionabilitatea. Temperatura de stocare sau tratamentul termic la care sunt supuse ouăle pe perioada stocării afectează în mod direct eficiența activității de incubație.

În stocarea ouălor, temperatura de referință este așa-numitul 0 fiziologic, noțiune introdusă de Edwards (1902) și respectiv Funk și Biellier (1944). Acest 0 fiziologic corespunde temperaturilor de 21<sup>0</sup> C (după Edwards), respectiv 27<sup>0</sup> C (după Funk și Biellier). Menținerea ouălor sub aceste temperaturi în perioada de stocare determină ca numai o parte din celulele blastodermului să fie capabile de diviziune mitotică, însă dezvoltarea embrionară este stopată (Arora și Kosin, 1968; Bakst și Gupta, 1997; Fasenko *și col*., 2001b).

Totuși, este aproape unanim acceptat (a se vedea și rezultatele obținute în prezenta lucrare) că stocarea ouălor pe o perioadă de până la 7 zile nu are un efect semnificativ asupra eclozionabilității. Este cunoscut că, în cazul ouălor de găină, stocarea acestora sub 7 zile nu determină scăderi semnificative a eclozionabilității. O perioadă mai mare însă poate induce un stres masiv embrionilor manifestat prin necroză, scăderea metabolismului embrionar, încetinirea procesului de dezvoltare, etc. Ca rezultat, mortalitatea embrionară crește, iar performanțele de creștere ale puilor scad (Merritt, 1964; Mather și Laughlin, 1977; Fasenko, 1996; Bloom *și col*, 1998; Fasenko, 2007; Tona *și col*,

#### 2003, 2004; Hamidu *și col.,* 2010).

Cercetările efectuate de-a lungul timpului au demonstrat faptul că se poate interveni pentru compensarea neajunsurilor provocate de stocaj. Creșterea eclozionabilității se poate realiza prin efectuarea unei preincubații înainte de stocare (Kosin, 1956; Coleman și Siegel, 1966). Tona *și col*. (2003) au sugerat faptul că o parte din factorii care influențează creșterea puilor în prima săptămână de viață, se află în strânsă legătură cu perioada de stocare a ouălor. Aplicarea unor tratamente termice (preincubarea) în perioada de stocare ar crește capacitatea embrionului aflat în primele faze de dezvoltare de a rezista efectelor induse de stocare, ca urmare a creșterii numărului total de celule și menținerea unei plasticități de dezvoltare a embrionului aflat în faza de pregastrulă, fapt ce generează un adevărat rezervor de celule capabile să compenseze celulele moarte induse de perioada de stocare (Bloom *și col.,* 1998; Fasenko *și col.,* 2001a; Hamidu *și col.,* 2011). Fasenko *și col.* (2001a, 2001b) au arătat faptul că embrionii dezvoltați până la nivel de hipoblast, supuși unei singure perioade de preincubare (tratament termic) au reușit să restabilească valoarea eclozionabilității de-a lungul a 14 zile de stocare. Rezultate similare obține și Lourens (2002) care comunică faptul că pierderile în eclozionabilitate pot fi compensate dacă pe perioada de stocare au loc tratamente termice a ouălor. Rezultatele cercetărilor efectuate de Silva *și col*. (2008) indică faptul că, aplicând un tratament termic ouălor timp de 6 ore între a patra și a șasea zi de stocare, are loc o creștere a eclozionabilității și o descreștere a perioadei de incubație, comparativ cu situația neaplicării tratamentului termic, sau aplicării acestuia timp de 12 ore. Nicholson (2012) și Aviagen (2014) au arătat ca posibilă o îmbunătățire semnificativă a eclozionabilității ouălor stocate pentru o perioadă mai mare, prin aplicarea unuia sau mai multor tratamente termice.

În acest context, în seria B de experimente am dorit să evaluăm efectul tratamentului termic asupra celor doi indicatori sintetici ai activității de incubație (fecunditatea și eclozionabilitatea), în funcție de perioada de stocare a ouălor și sezon. Pentru eliminarea influenței sezonului și a asigurării repetabilității rezultatelor, experimentul a fost repetat de trei ori. Tratamentele termice aplicate ouălor au fost descrise în capitolul referitor la materialul și metoda de lucru.

## **7.1. INFLUENȚA PERIOADEI DE STOCARE, TRATAMENTULUI TERMIC ȘI SEZONULUI ASUPRA FERTILITĂȚII (RATEI CONCEPȚIEI)**

**7.1. THE INFLUENCE OF STORAGE PERIOD, THERMAL TREATMENT AND SEASON ON FERTILITY (CONCEPTION RATE)** 

În cadrul seriei experimentale B, evaluarea influenței perioadei de stocare, tratamentului termic și sezonului asupra fertilității ouălor s-a făcut pe trei direcții.

Într-o primă fază, s-a dorit studierea influenței tratamentului termic asupra fertilității în cadrul perioadei de stocare.

Astfel, valorile fertilității în cadrul primului sezon de recoltare pe cele trei tratamente termice, în cazul stocării de 7 zile, sunt prezentate în tabelul 7.1 și în graficul din figura 7.1.

> *Tabelul 7.1. Table 7.1.*

**Compararea fertilității între tratamentele termice în cazul stocării de 7 zile, sezonul 1 Comparison of fertility between thermal treatments in case of 7 days storage, season 1**

*Figura 7.1. –* Compararea fertilității între tratamentele termice în cazul stocării de 7 zile, sezonul 1

*Figure 7.1. -* Comparison of fertility between thermal treatments in case of 7 days storage, season 1

Din analiza datelor prezentate în tabelul 7.1 și graficul din figura 7.1 se observă că între valorile fertilității asociate celor trei tratamente termice, există diferențe foarte mici, valoarea cea mai mare a acestui parametru (95,30%) înregistrându-se pentru primele două tratamente termice (120, respectiv 180 de minute). În mod evident, conform protocolului de lucru, pentru emiterea unor inferențe corecte, aceste valori trebuie testate ca semnificație. Menționăm faptul că în acest capitol am utilizat numai testul aproximației normale, cel care s-a dovedit a avea cea mai mare sensibilitate. Prezentăm în tabelul 7.2 testarea semnificației diferențelor observate între ratele de fertilitate asociate fiecărui tratament termic.

Din analiza rezultatelor prezentate în tabelul 7.2 se constată că rata fertilității nu diferă semnificativ între cele trei tratamente termice aplicate, ceea ce sugerează ideea că, în cazul unei stocări de 7 zile a ouălor, indiferent de tratamentul termic aplicat ouălor, acesta nu afectează fertilitatea.

> *Tabelul 7.2. Table 7.2.*

### **Compararea fertilității cu ajutorul aproximației normale între tratamentele termice, în cazul stocării de 7 zile, sezonul 1**

**Comparison of fertility with the normal approximation test between thermal treatments in** 

**case of 7 days storage, season 1** 

Valorile fertilității în cadrul celui de-al doilea sezon de recoltare pe cele trei tratamente termice, în cazul stocării de 7 zile, sunt prezentate în tabelul 7.3 și în graficul din figura 7.2.

> *Tabelul 7.3. Table 7.3.*

### **Compararea fertilității între tratamentele termice în cazul stocării de 7 zile, sezonul 2 Comparison of fertility between thermal treatments in case of 7 days storage, season 2**

*Figura 7.2. –* Compararea fertilității între tratamentele termice în cazul stocării de 7 zile, sezonul 2

*Figure 7.2. –*Comparison of fertility between thermal treatments in case of 7 days storage, season 2

Din analiza datelor prezentate în tabelul 7.3 și a graficului din figura 7.2 se observă că, în cazul celui de-al doilea sezon de recoltare, între tratamentele termice diferențele observate sunt foarte mici, cea mai mare valoare a acestui parametru înregistrându-se în cazul aplicării tratamentului timp de 180 de minute (96,15%). Astfel, la o primă vedere, expunerea ouălor la tratament termic timp de 180 de minute ar putea constitui o soluție pentru creșterea fertilității, însă este necesară o testare statistică a diferențelor observate. Valorile aproximației normale sunt prezentate în tabelul 7.4.

Analizând rezultatele prezentate în tabelul 7.4, se poate concluziona că nici în cazul sezonului 2 de recoltare, între tratamentele termice aplicate în cadrul perioadei de stocare de 7 zile, diferențele observate nu prezintă semnificație statistică.

În cadrul celui de-al treilea sezon, stocarea de 7 zile, valorile fertilității ouălor corespunzătoare celor trei tratamente termice sunt prezentate în tabelul 7.5 și graficul din figura 7.3.

# **Compararea fertilității cu ajutorul aproximației normale între tratamentele termice, în cazul**

### **stocării de 7 zile, sezonul 2**

**Comparison of fertility with the normal approximation test between thermal treatments in** 

### **case of 7 days storage, season 2**

*Tabelul 7.5. Table 7.5.* 

### **Compararea fertilității între tratamentele termice în cazul stocării de 7 zile, sezonul 3 Comparison of fertility between thermal treatments in case of 7 days storage, season 3**

Datele prezentate în tabelul 7.5 și graficul din figura 7.3 relevă faptul că, și în cazul sezonului 3 de recoltare, valorile fertilității sunt foarte apropiate de la un tratament termic la altul, egale în cazul primelor două.

Conform protocolului de lucru, aceste diferențe observate au fost testate ca semnificație statistică, utilizând testul aproximației normale. Valorile acestuia sunt prezentate în tabelul 7.6.

*Figura 7.3. –* Compararea fertilității între tratamentele termice în cazul stocării de 7 zile, sezonul 3

*Figure 7.3. –* Comparison of fertility between thermal treatments in case of 7 days storage, season 3

*Tabelul 7.6. Table 7.6.* 

### **Compararea fertilității cu ajutorul aproximației normale între tratamentele termice, în cazul stocării de 7 zile, sezonul 3**

### **Comparison of fertility with the normal approximation test between thermal treatments in**

**case of 7 days storage, season 3** 

Valorile statisticii aproximației normale prezentate în tabelul 7.6 indică existența unor diferențe observate fără semnificație statistică între cele trei variante de tratament termic, situație similară primelor două sezoane prezentate.

Concluzionând asupra rezultatelor obținute în cazul stocării de 7 zile, diferențele fără semnificație statistică înregistrate între ratele de fertilitate asociate diferitelor tratamente termice ne permit să afirmăm că, indiferent de tratamentul termic aplicat ouălor, ratele de fertilitate nu sunt afectate. Rezultatele obținute sunt asemănătoare cu cele obținute în cadrul altor cercetări efectuate de diferiți autori, care subliniază că stocarea de 7 zile nu are efect asupra parametrilor de incubație, indiferent de tratamentul termic aplicat.

Valorile fertilității în cadrul primului sezon de recoltare pe cele trei tratamente termice, în cazul stocării de 14 zile, sunt prezentate în tabelul 7.7 și în graficul din figura 7.4.

*Tabelul 7.7.* 

*Table 7.7.* 

**Compararea fertilității între tratamentele termice în cazul stocării de 14 zile, sezonul 1 Comparison of fertility between thermal treatments in case of 14 days storage, season 1**

Din analiza datelor prezentate în tabelul 7.7 și graficul din figura 7.4 se constată că valoarea cea mai mare a fertilității în cazul stocării de 14 zile, se înregistrează în cazul aplicării a două tratamente termice de 180 de minute (96,15%). Pentru validarea statistică a rezultatelor, vom testa semnificația diferențelor observate între ratele de fertilitate cu ajutorul aproximației normale. Valorile acestui test sunt prezentate în tabelul 7.8.

Valorile aproximației normale din tabelul 7.8 relevă faptul că între diferitele tratamente termice nu există diferențe cu semnificație statistică în ceea ce privește fertilitatea ouălor, cu o singură excepție, respectiv cuplul 2/180 – 3/180, unde diferența observată este semnificativă. Întrucât, pentru celelalte cupluri, diferențele nu prezintă semnificație statistică, putem afisrma faptul că scăderea fertilității spre sfârșitul perioadei de stocare este cauzată, cel mai probabil, de variația individuală sau eroarea de probă.

*Figura 7.4. –* Compararea fertilității între tratamentele termice în cazul stocării de 14 zile, sezonul 1

*Figure 7.4. –* Comparison of fertility between thermal treatments in case of 14 days storage, season 1

*Tabelul 7.8. Table 7.8.* 

### **Compararea fertilității cu ajutorul aproximației normale între tratamentele termice, în cazul stocării de 14 zile, sezonul 1**

### **Comparison of fertility with the normal approximation test between thermal treatments in case of 14 days storage, season 1**

În tabelul 7.9 și graficul din figura 7.5 prezentăm valorile fertilității înregistrate în cazul stocării ouălor timp de 14 zile, în cele trei tratamente termice din cadrul sezonului 2 de recoltare.

### *Tabelul 7.9.*

*Table 7.9.* 

**Compararea fertilității între tratamentele termice în cazul stocării de 14 zile, sezonul 2 Comparison of fertility between thermal treatments in case of 14 days storage, season 2**

*Figure 7.5. –* Comparison of fertility between thermal treatments in case of 14 days storage, season 2

Din analiza datelor prezentate în tabelul 7.9 și graficul din figura 7.5 se constată că, și în acest caz, valorile fertilității sunt foarte apropiate, părând astfel că tratamentul termic aplicat ouălor nu influențează valorile acestui parametru de incubație.

Pentru a valida această observație, prezentăm în tabelul 10 testarea semnificației diferențelor observate între tratamente, utilizând, conform protocolului de lucru, testul aproximației normale.

*Tabelul 7.10* 

*Table 7.10* 

### **Compararea fertilității cu ajutorul aproximației normale între tratamentele termice, în cazul stocării de 14 zile, sezonul 2**

### **Comparison of fertility with the normal approximation test between thermal treatments in**

**case of 14 days storage, season 2** 

Valorile aproximației normale prezentate în tabelul 7.10 arată inexistența diferențelor cu semnificație statistică între diferitele tratamente termice aplicate ouălor. Astfel, și în cazul sezonului 2, tratamentele termice aplicate ouălor destinate incubației par a nu avea niciun efect asupra fertilității.

În tabelul 7.11 și graficul din figura 7.6 prezentăm valorile fertilității înregistrate în cazul stocării ouălor timp de 14 de zile, sezonul al treilea de recoltare.

Din analiza datelor prezentate în tabelul 7.11 și graficul din figura 7.6 se constată că, în cazul stocării ouălor timp de 14 de zile, sezonul 3, valorile fertilității sunt foarte apropiate, indiferent de tratamentul termic aplicat, părând astfel că acesta nu ar avea vreo influență asupra ratei de concepție.

Ca și în cazul situațiilor anterioare, pentru validarea acestei observații și în vederea testării semnificației diferențelor observate între ratele de fertilitate vom aplica testul aproximației normale, ale cărui valori calculate sunt prezentate în tabelul 7.12.

### *Tabelul 7.11. Table 7.11.*

**Compararea fertilității între tratamentele termice în cazul stocării de 14 zile, sezonul 3 Comparison of fertility between thermal treatments in case of 14 days storage, season 3**

*Figure 7.6. –* Comparison of fertility between thermal treatments in case of 14 days storage, season

### 3

### **Compararea fertilității cu ajutorul aproximației normale între tratamentele termice, în cazul stocării de 14 zile, sezonul 3**

**Comparison of fertility with the normal approximation test between thermal treatments in case of 14 days storage, season 3** 

Analizând rezultatele prezentate în tabelul 7.12 se poate concluziona că și în sezonul 3, în cazul stocării ouălor timp de 14 de zile, influența tratamentului termic asupra ratei de fertilitate nu prezintă semnificație statistică, diferențele observate fiind cauzate de factori a căror acțiune cumulată nu influențează rezultatele finale.

Concluzionând asupra rezultatelor obținute în cazul stocării de 14 zile, diferențele fără semnificație statistică înregistrate între ratele de fertilitate asociate diferitelor tratamente termice ne permit să afirmăm că, indiferent de tratamentul termic aplicat ouălor, ratele de fertilitate nu sunt afectate. Astfel, diferențele observate sunt generate de acțiunea și interacțiunea altor factori, cel mai probabil variația individuală și eroarea de probă, care însă nu afectează semnificativ rezultatele.

Valorile fertilității în cadrul primului sezon, în cazul stocării ouălor timp de 21 de zile, sunt prezentate în tabelul 7.13 și graficul din figura 7.7.

Din analiza datelor prezentate în tabelul 7.13 și a graficului din figura 7.7 se observă că valorile fertilității sunt foarte apropiate, indiferent de numărul și tipul tratamentului termic aplicat. Prezentăm în tabelul 7.14 testarea semnificației diferențelor observate între tratamente, cu ajutorul aproximației normale.

### *Tabelul 7.13. Table 7.13.*

**Compararea fertilității între tratamentele termice în cazul stocării de 21 zile, sezonul 1 Comparison of fertility between thermal treatments in case of 21 days storage, season 1**

*Figure 7.7. –* Comparison of fertility between thermal treatments in case of 21 days storage, season

#### *Tabelul 7.14.*

#### *Table 7.14.*

**Compararea fertilității cu ajutorul aproximației normale între tratamentele termice, în cazul stocării de 21 zile, sezonul 1 Comparison of fertility with the normal approximation test between thermal treatments in case of 21 days storage, season 1** 

Valorile statisticii aproximației normale prezentate în tabelul 7.14 indică existența unor diferențe observate fără semnificație statistică între numărul și tipul tratamentelor aplicate, în cazul stocării de 21 de zile, sezonul 1 de recoltare.

Valorile fertilității în cadrul celui de-al doilea sezon de recoltare, stocarea de 21 de zile și pentru tratamentele luate în discuție sunt prezentate în tabelul 7.15 și graficul din figura 7.8.

> *Tabelul 7.15. Table 7.15.*

**Compararea fertilității între tratamentele termice în cazul stocării de 21 zile, sezonul 2 Comparison of fertility between thermal treatments in case of 21 days storage, season 2**

Din datele prezentate în tabelul 7.15 și graficul din figura 7.8 se observă că, și în cadrul sezonului 2, stocarea de 21 de zile, valorile ratei de fertilitate sunt foarte apropiate între tratamentele termice aplicate, fertilitatea cea mai mare (96,15%) fiind asociată la două tratamente: 1/180 (un singur tratament, timp de 180 de minute) și respectiv 5/240 (cinci tratamente, timp de 240 de minute). Aceste valori ale diferențelor observate între tratamente au fost testate ca semnificație cu ajutorul aproximației normale, rezultatele fiind prezentate în tabelul 7.16.

*Figura 7.8. –* Compararea fertilității între tratamentele termice în cazul stocării de 21 zile, sezonul 2

*Figure 7.8. –* Comparison of fertility between thermal treatments in case of 21 days storage, season 2

 Rezultatele prezentate în tabelul 7.16 indică existența unor diferențe nesemnificative din punct de vedere statistic între valorile ratelor de fertilitate asociate numărului și duratei tratamentelor termice aplicate, situație similară sezonului anterior.

În tabelul 7.17 și graficul din figura 7.9 prezentăm valorile în cazul stocării de 21 de zile, al treilea sezon de recoltare a ouălor.

Din analiza datelor prezentate în tabelul 7.17 și graficul din figura 7.9, se constată, exact ca în sezoanele anterioare, existența unor valori apropiate ale ratei fertilității, indiferent de numărul și tipul tratamentelor termice aplicate ouălor de incubat. Aceste valori observate au fost testate ca semnificație statistică, iar valorile aproximației normale, prezentate în tabelul 7.18, indică existența unor diferențe nesemnificative între valorile fertilității înregistrate în cadrul tratamentelor.

#### *Tabelul 7.16.*

#### *Table 7.16.*

**Compararea fertilității cu ajutorul aproximației normale între tratamentele termice, în cazul stocării de 21 zile, sezonul 2 Comparison of fertility with the normal approximation test between thermal treatments in case of 21 days storage, season 2** 

### *Tabelul 7.17.*

*Table 7.17.*

**Compararea fertilității între tratamentele termice în cazul stocării de 21 zile, sezonul 3 Comparison of fertility between thermal treatments in case of 21 days storage, season 3**

*Figure 7.9. –* Comparison of fertility between thermal treatments in case of 21 days storage, season 3

#### *Tabelul 7.18.*

#### *Table 7.18.*

#### **Compararea fertilității cu ajutorul aproximației normale între tratamentele termice, încazul stocării de 21 zile, sezonul 3 Comparison of fertility with the normal approximation test between thermal treatments in case of 21 days storage, season 3**

Concluzionând asupra rezultatelor obținute în cadrul variantelor experimentale, diferențele fără semnificație statistică înregistrate între ratele de fertilitate asociate diferitelor perioade de stocare și tratamente termice aplicate ne permit să afirmăm că, indiferent de combinația perioadă de stocare x număr de tratamente x timp de expunere a ouălor, ratele de concepție nu sunt afectate. Diferențele observate sunt rezultatul interacțiunii altor factori (variație individuală, eroare de eșantionaj, etc.) a căror acțiune cumulată nu influențează rezultatele. Practic, mirajul ouălor la 9 zile pune în evidență existența embrionului, fără însă a se stabili dacă acesta este viabil sau a suferit în urma tratamentului termic aplicat.

Într-o a doua fază, pentru a ne permite formularea unor inferențe valide din punct de vedere științific, a fost necesară o comparație între sezoanele de recoltare a ouălor, grupate pe perioade de stocare și tratamente termice aplicate.

Prezentăm în tabelele 7.19 – 7.24 comparațiile între sezoane, precum și testarea ca semnificație a diferențelor observate între valorile fertilității grupate pe perioade de stocare și tratamente termice aplicate.

Analizând rezultatele prezentate în tabelele 7.19 – 7.24, se poate concluziona că indiferent de perioada de stocare (7, 14 sau 21 de zile), influența sezonului asupra ratei de fertilitate nu prezintă semnificație statistică, valorile aproximației normale, în toate cazurile studiate, situânduse sub valoarea critică citită la un nivel de semnificație 0,05.

Rezultatele obținute sunt deosebit de importante pentru practica avicolă. Astfel, indiferent de perioada de stocare, de numărul și tipul tratamentului termic aplicat, diferențele nesemnificative între sezoanele de recoltare denotă faptul că artificializarea microclimatului, la care se adaugă și selecția artificială aplicată asupra materialului biologic, a șters influența temperaturii asupra ratei de concepție, chiar dacă, din punct de vedere fiziologic, ar fi normală.

157

*Table 7.19.* 

#### **Comparația fertilității între sezoane în cazul stocării de 7 zile Comparison of fertility between seasons in case of 7 days storage**

*Tabelul 7.20. Table 7.20.* 

#### **Compararea fertilității între sezoane cu ajutorul aproximației normale, stocarea de 7 zile Comparison of fertility between seasons using normal aproximation, 7 days storage**

#### **Comparația fertilității între sezoane în cazul stocării de 14 zile Comparison of fertility between seasons in case of 14 days storage**

*Table 7.23.* 

#### **Comparația fertilității între sezoane în cazul stocării de 21 zile Comparison of fertility between seasons in case of 21 days storage**

*Table 7.24.* 

Într-o a treia fază, pentru formarea unei imagini complete asupra fenomenului, devine obligatorie comparația între perioadele de stocare. Menționăm faptul că am recurs la compararea între valorile cele mai mari înregistrate ale fecundității. Astfel, din cadrul fiecărei perioade de stocare au fost selecționate aceste valori în funcție de combinația număr x tip de tratament termic. Au fost centralizate aceste valori, iar interpretarea rezultatelor trebuie efectuată în contextul în care între combinațiile număr x tip de tratament termic selecționate intraperioadă de stocare nu există diferențe semnificative din punct de vedere statistic, așa cum s-a demonstrat anterior. Prezentăm astfel în tabelele 7.25 – 7.30 comparația între perioadele de stocare și testarea semnificațiilor diferențelor observate, cu ajutorul testului aproximației normale.

*Tabelul 7.25.* 

*Table 7.25.* 

**Compararea fertilității între perioadele de stocare, în cadrul sezonului 1 Comparison of fertility between storage periods, season 1** 

*Tabelul 7.26.* 

*Table 7.26.* 

### **Compararea fertilității între perioadele de stocare, în cadrul sezonului 2 Comparison of fertility between storage periods, season 2**

### **Compararea fertilității între perioadele de stocare, în cadrul sezonului 3 Comparison of fertility between storage periods, season 3**

*Tabelul 7.28.* 

*Table 7.28.* 

### **Compararea fertilității cu ajutorul aproximației normale între perioadele de stocare, sezon 1**

### **Comparison of fertility using normal aproximation between storage periods, season 1**

*Tabelul 7.29.* 

*Table 7.29.* 

### **Compararea fertilității cu ajutorul aproximației normale între perioadele de stocare, în cadrul**

### **sezonului 2**

### **Comparison of fertility using normal aproximation between storage periods, season 2**

### **Compararea fertilității cu ajutorul aproximației normale între perioadele de stocare, în cadrul sezonului 3**

**Comparison of fertility using normal aproximation between storage periods, season 3** 

Analizând datele și rezultatele prezentate în tabelele 7.25 – 7.30, precum și rezultatele anterioare, se poate concluziona că valoarea fecundității ouălor destinate incubației nu este afectată nici de sezon, nici de tratamentul termic aplicat și nici de perioada de stocare. Rata de concepție, exprimată prin raportul dintre numărul de ouă fertile după mirajul de nouă zile și numărul total de ouă incubate, este un caracter important pentru managementul incubației, însă nu este unul de complexitate mare, așa cum se prezintă eclozionabilitatea. Ca urmare a momentului măsurării, această însușire, cel mai probabil, nu reușește să surprindă în valoarea sa, influența tratamentelor termice asupra viabilității embrionilor, așa cum au fost descrise ele pe parcursul acestei lucrări. Ca urmare, sunt necesare studii și asupra eclozionabilității pentru a ne forma o imagine completă asupra temei studiate.

# **7.2. INFLUENȚA PERIOADEI DE STOCARE, TRATAMENTULUI TERMIC ȘI SEZONULUI ASUPRA ECLOZIONABILITĂȚII 7.2. THE INFLUENCE OF STORAGE PERIOD, THERMAL TREATMENT AND SEASON ON HATCHING ABILITY**

În acord cu scurta revizie bibliografică prezentată la începutul acestui capitol, eclozionabilitatea pare a fi cel mai important parametru asociat managementului incubației, acest caracter complex fiind singurul afectat de lungimea perioadei de stocare și de tratamentul termic aplicat ouălor.

Fiind un caracter extrem de important al populației, care afectează disponibilul de tineret și dinamica efectivului, orice variație a acestuia se va traduce, din punct de vedere economic, în câștiguri sau pierderi semnificative. Ca urmare, managementul incubației este direct interesat de creșterea acestui parametru, mai ales în condițiile în care, pentru eficientizarea activității, este necesară stocarea ouălor.

Stocarea ouălor, sau pre-incubația, nu reprezintă o chestiune artificială, ci ea apare în natură la câteva specii de păsări. Multe specii care produc mai multe ouă într-un cuib, încep clocirea (incubația) la un anumit timp după ce ultimul ou a fost expulzat. Există astfel o perioadă de preincubație a cărei lungime este corelată cu mărimea cuibului.

Pentru industria avicolă, devine foarte eficientă stocarea ouălor ce se livrează zilnic către stațiile de incubație, în acest fel întreaga activitate căpătând flexibilitate prin adaptarea la fluctuațiile pieței cărnii (Fasenko, 2007). Stocarea ouălor înainte de incubație reduce eclozionabilitatea (Proudfoot, 1969; Wilson *și col*., 1984). Creșterea ratei de eclozionabilitate prin optimizarea condițiilor de stocare reprezintă o problematică actuală și constituie subiectul multor lucrări de cercetare.

În acest context, în cadrul acestui subcapitol, ca și în cazul fertilității, evaluarea influenței perioadei de stocare, tratamentului termic și sezonului asupra eclozionabilității s-a făcut pe trei direcții. Într-o primă fază, s-a dorit studierea influenței tratamentului termic asupra eclozionabilității în cadrul perioadei de stocare.

Valorile eclozionabilității în cadrul primului sezon de recoltare pe cele trei tratamente termice, în cazul stocării de 7 zile, sunt prezentate în tabelul 7.31 și în graficul din figura 7.10.

*Tabelul 7.31.* 

*Table 7.31.* 

### **Compararea eclozionabilității între tratamentele termice în cazul stocării de 7 zile, sezonul 1**

*Figura 7.10. –* Compararea eclozionabilității între tratamentele termice în cazul stocării de 7 zile, sezonul 1

*Figure 7.10. –* Comparison of hatching ability between thermal treatments in case of 7 days storage, season 1

 Din analiza datelor prezentate în tabelul 7.31 și graficul din figura 7.10 se observă că între valorile ratei de ecloziune asociate celor trei tipuri de tratamente termice există diferențe mici. Valoarea cea mai mare a acestui parametru (83,33) se înregistrează la varianta în care ouăle sunt supuse unui tratament termic de 240 de minute. Trebuie văzut însă dacă aceste valori prezintă și semnificație statistică sau sunt cauzate de întâmplare, variație individuală sau eroare de probă. Prezentăm astfel în tabelul 7.32 testarea semnificației diferențelor observate între valorile eclozionabilității asociate fiecărui tratament termic.

> *Tabelul 7.32. Table 7.32.*

### **Compararea eclozionabilității cu ajutorul aproximației normale între tratamentele termice, în cazul stocării de 7 zile, sezonul 1**

### **Comparison of hatching ability with the normal approximation test between thermal treatments in case of 7 days storage, season 1**

Din analiza rezultatelor prezentate în tabelul 7.32 se constată că eclozionabilitatea nu diferă semnificativ între cele trei tratamente termice aplicate și astfel se poate avansa ideea că, în cazul unei stocări de 7 zile a ouălor, indiferent de tratamentul termic aplicat acesta nu afectează procentul de ecloziune (Bogdan R., 2017b, 2018a, 2018b).

Valorile eclozionabilității în cadrul celui de-al doilea sezon de recoltare pe cele trei tratamente termice, în cazul stocării de 7 zile, sunt prezentate în tabelul 7.33 și în graficul din figura 7.11.

Din analiza datelor prezentate în tabelul 7.33 și a graficului din figura 7.11 se observă că, în cazul celui de-al doilea sezon de recoltare, între tratamentele termice diferențele observate sunt mici, cea mai mare valoare a acestui parametru înregistrându-se în cazul aplicării tratamentului timp de 180 de minute (82,05%). Astfel, la o primă vedere, expunerea ouălor la tratament termic timp de 180 de minute, pe o perioadă de stocare de 7 zile, ar putea constitui o soluție pentru creșterea eclozionabilității, însă este necesară o testare statistică a diferențelor observate. Valorile aproximației normale sunt prezentate în tabelul 7.34.

> *Tabelul 7.33. Table 7.33.*

### **Compararea eclozionabilității între tratamentele termice în cazul stocării de 7 zile, sezonul 2**

#### **Comparison of hatching ability between thermal treatments in case of 7 days storage, season 2**

*Figura 7.11. –* Compararea eclozionabilității între tratamentele termice în cazul stocării de 7 zile, sezonul 2

*Figure 7.11. –* Comparison of hatching ability between thermal treatments in case of 7 days storage, season 2

Analizând rezultatele prezentate în tabelul 7.34, se poate concluziona că nici în cazul sezonului 2 de recoltare, între tratamentele termice aplicate în cadrul perioadei de stocare de 7 zile, diferențele observate nu prezintă semnificație statistică.

*Tabelul 7.34.* 

*Table 7.34.* 

**Compararea eclozionabilității cu ajutorul aproximației normale între tratamentele termice, în cazul stocării de 7 zile, sezonul 2** 

**Comparison of hatching ability with the normal approximation test between thermal** 

În cadrul celui de-al treilea sezon, stocarea de 7 zile, valorile eclozionabilității corespunzătoare celor trei tratamente termice sunt prezentate în tabelul 7.35 și graficul din figura 7.12.

### **Compararea eclozionabilității între tratamentele termice în cazul stocării de 7 zile,**

#### **sezonul 3**

**Comparison of hatching ability between thermal treatments in case of 7 days storage, season 3**

Datele prezentate în tabelul 7.35 și graficul din figura 7.12 relevă faptul că, și în cazul sezonului 3 de recoltare, valorile eclozionabilității în cadrul stocării de 7 zile sunt foarte apropiate de la un tratament termic la altul.

*Figura 7.12. –* Compararea eclozionabilității între tratamentele termice în cazul stocării de 7 zile, sezonul 3

*Figure 7.12. –* Comparison of hatching ability between thermal treatments in case of 7 days storage, season 3

Conform protocolului de lucru, aceste diferențe observate au fost testate ca semnificație

statistică, utilizând testul aproximației normale. Valorile acestuia sunt prezentate în tabelul 7.36.

*Tabelul 7.36.* 

*Table 7.36.* 

### **Compararea eclozionabilității cu ajutorul aproximației normale între tratamentele termice, în cazul stocării de 7 zile, sezonul 3**

### **Comparison of hatching ability with the normal approximation test between thermal treatments in case of 7 days storage, season 3**

Valorile calculate ale testului aproximației normale prezentate în tabelul 7.36, mai mici decât valorile critice, indică existența unor diferențe observate nesemnificative din punct de vedere statistic între cele trei variante de tratament termic, situație similară primelor două sezoane prezentate.

Rezultatele obținute în cazul stocării ouălor timp de 7 zile confirmă ideea că aceasta nu afectează eclozionabilitatea, indiferent de tratamentul termic aplicat. Rezultatele sunt în concordanță cu cele comunicate de alți autori, citați în prezenta lucrare, conform cărora, 7 zile de stocaj nu afectează parametrii de incubație.

 Valorile eclozionabilității în cadrul primului sezon de recoltare pe cele trei tratamente termice, în cazul stocării de 14 zile, sunt prezentate în tabelul 7.37 și în graficul din figura 7.13.

#### **Compararea eclozionabilității între tratamentele termice în cazul stocării de 14 zile,**

#### **sezonul 1**

#### **Comparison of hatching ability between thermal treatments in case of 14 days storage, season**

Din analiza datelor prezentate în tabelul 7.37 și graficul din figura 7.13 se constată că valoarea cea mai mare a eclozionabilității în cazul stocării de 14 zile, se înregistrează în cazul aplicării a două tratamente termice de 180 de minute (81,62%). Pentru validarea statistică a rezultatelor, vom testa semnificația diferențelor observate între procentele de ecloziune cu ajutorul aproximației normale. Valorile calculate ale acestui test sunt prezentate în tabelul 7.38.

*Figura 7.13. –* Compararea eclozionabilității între tratamentele termice în cazul stocării de 14 zile, sezonul 1

*Figure 7.13. –* Comparison of hatching ability between thermal treatments in case of 14 days

storage, season 1

*Tabelul 7.38.* 

*Table 7.38.* 

### **Compararea eclozionabilității cu ajutorul aproximației normale între tratamentele termice, în cazul stocării de 14 zile, sezonul 1**

**Comparison of hatching ability with the normal approximation test between thermal treatments in case of 14 days storage, season 1** 

Valorile calculate ale aproximației normale prezentate în tabelul 7.38 relevă faptul că între procentele de ecloziune asociate diferitelor tratamente există diferențe cu diferite grade de semnificație statistică. După cum se poate observa din graficul prezentat în figura 7.13, precum și în tabelul 7.38, eclozionabilitatea crește odată cu aplicarea tratamentelor termice, până la nivelul 2/180 când atinge maximul (Bogdan R., 2017b, 2018a, 2018b), după care urmează o descreștere. Întrucât între variantele experimentale 2/120 și 2/180 diferențele nu prezintă semnificație statistică, poate apărea recomandabilă pentru practică, cel puțin în condițiile experimentale din prezenta lucrare, una dintre cele două variante, decelarea între cele două putându-se face pe alte criterii decât procentul de ecloziune (eventual costuri asociate).

În tabelul 7.39 și graficul din figura 7.14 prezentăm valorile eclozionabilității înregistrate în cazul stocării ouălor timp de 14 zile, în cele trei tratamente termice din cadrul sezonului 2 de recoltare.

*Tabelul 7.39.* 

*Table 7.39.* 

### **Compararea eclozionabilității între tratamentele termice în cazul stocării de 14 zile, sezonul 2**

#### **Comparison of hatching ability between thermal treatments in case of 14 days storage, season**

**2**

*Figura 7.14. –* Compararea eclozionabilității între tratamentele termice în cazul stocării de 14 zile, sezonul 2

*Figure 7.14. –* Comparison of hatching ability between thermal treatments in case of 14 days storage, season 2

Din analiza datelor prezentate în tabelul 7.39 și graficul din figura 7.14 se constată că în cazul sezonului 2, valoarea cea mai mare a procentului de ecloziune se înregistrează în cazul variantei 2/240. Si în sezonul 2, în cazul stocării de 14 zile se observă același trend al valorilor eclozionabilității.

Pentru a valida această observație, prezentăm în tabelul 7.40 testarea semnificației diferențelor observate între tratamente, utilizând, conform protocolului de lucru, testul aproximației normale.

Analizând valorile calculate ale testului aproximației normale prezentate în tabelul 7.40, se constată o situație similară sezonului 1. Astfel, diferențele observate între tratamente au grad diferit de semnificație statistică, pe de o parte, iar pe de altă parte, existența unei valori calculate mai mici decât valoarea critică în cazul cuplului 2/180 x 2/240, face ca aplicarea a două tratamente termice pe perioada stocării ouălor, timp de 180 de minute să apară ca fiind preferată și în cazul sezonului 2. Diferența dintre cele două valori (2/180 și 2/240) este cauzată, cel mai probabil de variații întâmplătoare sau erori de eșantionaj, fără semnificație statistică.

### **Compararea eclozionabilității cu ajutorul aproximației normale între tratamentele termice, în cazul stocării de 14 zile, sezonul 2**

**Comparison of hatching ability with the normal approximation test between thermal** 

**treatments in case of 14 days storage, season 2**

În tabelul 7.41 și graficul din figura 7.15 prezentăm valorile fertilității înregistrate în cazul stocării ouălor timp de 14 de zile, sezonul al treilea de recoltare.

> *Tabelul 7.41. Table 7.41.*

### **Compararea eclozionabilității între tratamentele termice în cazul stocării de 14 zile,**

### **sezonul 3**

**Comparison of hatching ability between thermal treatments in case of 14 days storage, season** 

*Figura 7.15. –* Compararea eclozionabilității între tratamentele termice în cazul stocării de 14 zile, sezonul 3

*Figure 7.15. –* Comparison of hatching ability between thermal treatments in case of 14 days storage, season 3

Din analiza datelor prezentate în tabelul 7.41 și graficul din figura 7.15 se constată că, și în cazul repetării experimentului a treia oară, trendul ratei de eclozionabilitate în funcție de numărul și tipul tratamentelor termice se păstrează. Valoarea cea mai mare a eclozionabilității (80,77%) se înregistrează în varianta 3/180.

Ca și în cazul situațiilor anterioare, pentru validarea acestei observații și în vederea testării semnificației diferențelor observate între ratele de eclozionabilitate vom aplica testul aproximației normale, ale cărui valori calculate sunt prezentate în tabelul 7.42.

Rezultatele prezentate în tabelul 7.42 relevă o situație similară primelor două sezoane. Chiar dacă cea mai mare valoare a eclozionabilității este dată de varianta 3/180, testarea valorilor cu aproximația normală și evidențierea unor diferențe nesemnificative statistic între varianta 3/180 și varianta 2/180, poate recomanda același tratament al ouălor în cazul stocării acestora timp de 14 zile pentru obținerea unei rate mari a ecloziunii.

### **Compararea eclozionabilității cu ajutorul aproximației normale între tratamentele termice, în cazul stocării de 14 zile, sezonul 3**

**Comparison of hatching ability with the normal approximation test between thermal treatments in case of 14 days storage, season 3**

Concluzionând asupra rezultatelor obținute în cazul stocării de 14 zile, valorile calculate ale testului aproximației normale sunt cele care fac diferența și permit formularea recomandărilor. Coroborând valorile eclozionabilității din cele trei repetări ale experimentului, apar recomandabile două tratamente termice, timp de 180 de minute, oricare alte combinații, chiar dacă oferă rate de ecloziune mai mari, acestea nu diferă statistic semnificativ de recomandări. Menționăm că aceste diferențe sunt determinate, cel mai probabil, de erori de eșantionaj care, în condiții industriale sunt foarte mult diminuate ca urmare a dimensiunii probelor.

Valorile eclozionabilității în cadrul primului sezon, în cazul stocării ouălor timp de 21 de zile, sunt prezentate în tabelul 7.43 și graficul din figura 7.16.

### **Compararea eclozionabilității între tratamentele termice în cazul stocării de 21 zile,**

#### **sezonul 1**

### **Comparison of hatching ability between thermal treatments in case of 21 days storage, season 1**

Din analiza datelor prezentate în tabelul 7.43 și a graficului din figura 7.16 se observă că valorile procentului de ecloziune manifestă o tendință crescătoare până la un punct, urmează un platou, iar apoi o descreștere. Cea mai mare valoare a eclozionabilității (79,49%) se înregistrează în cazul variantei 4/180. Fără testarea semnificației diferențelor observate între variantele experimentale, nu se pot face recomandări.

*Figura 7.16. –* Compararea eclozionabilității între tratamentele termice în cazul stocării de 21 zile, sezonul 1

*Figure 7.16. –* Comparison of hatching ability between thermal treatments in case of 21 days storage, season 1

Prezentăm în tabelul 7.44 testarea semnificației diferențelor observate între tratamente, cu ajutorul aproximației normale.

Valorile calculate ale aproximației normale prezentate în tabelul 7.44 relevă faptul că între procentele de ecloziune asociate diferitelor tratamente există diferențe cu diferite grade de semnificație statistică. După cum rezultă din tabelul 7.43, valoarea cea mai mare a eclozionabilității se înregistrează în cazul variantei 4/180 (Bogdan R., 2017b, 2018a, 2018b), însă diferențele nesemnificative cu alte variante experimentale (de exemplu 3/120) face ca alegerea uneia sau alteia în practică să se facă, eventual, pe costurile asociate procedurii, la care să se adauge și valoarea procentului de ecloziune la dimensiuni mai mari decât cele din prezenta lucrare. În condițiile experimentale din prezenta lucrare, trei tratamente termice a 120 de minute par a fi suficiente.

Valorile eclozionabilității în cadrul celui de-al doilea sezon de recoltare, stocarea de 21 de zile și pentru tratamentele luate în discuție sunt prezentate în tabelul 7.45 și graficul din figura 7.17.

#### *Table 7.44.*

#### **Compararea eclozionabilității cu ajutorul aproximației normale între tratamentele termice, în cazul stocării de 21 zile,**

#### **sezonul 1**

#### **Comparison of hatching ability with the normal approximation test between thermal treatments in case of 21 days storage,**

**season 1**

#### **Compararea eclozionabilității între tratamentele termice în cazul stocării de 21 zile,**

### **sezonul 2**

### **Comparison of hatching ability between thermal treatments in case of 21 days storage,**

**season 2**

Din analiza datelor prezentate în tabelul 7.45 și graficul din figura 7.17 se constată că în cazul sezonului 2, valorile cea mai mare a procentului de ecloziune se înregistrează tot în cazul variantei 4/180. Si în sezonul 2, în cazul stocării de 21 zile se observă același trend al valorilor eclozionabilității.

Pentru a valida această observație, prezentăm în tabelul 7.46 testarea semnificației diferențelor observate între tratamente, utilizând, conform protocolului de lucru, testul aproximației normale.

*Figura 7.17. –* Compararea eclozionabilității între tratamentele termice în cazul stocării de 21 zile, sezonul 2

*Figure 7.17. –* Comparison of hatching ability between thermal treatments in case of 21 days storage, season 2

Analizând valorile calculate ale testului aproximației normale prezentate în tabelul 7.46, se constată o situație similară sezonului 1. Astfel, diferențele observate între tratamente au grad diferit de semnificație statistică, pe de o parte, iar pe de altă parte, existența unei valori calculate mai mici decât valoarea critică în cazul cuplului 3/120 x 4/180, face ca aplicarea unuia sau celuilalt dintre tratamente să se stabilească eventual pe criterii financiare. La o primă vedere, în condițiile experimentale din prezenta lucrare, diferența dintre cele două tratamente este mare, însă din punct de vedere statistic aceasta nu are nicio semnificație. Probabil, în practică, la un număr mai mare de unități de observare, această diferență între procentele de ecloziune s-ar diminua, ca urmare a micșorării erorii de eșantionaj.

*Table 7.46.* 

#### **Compararea eclozionabilității cu ajutorul aproximației normale între tratamentele termice, în cazul stocării de 21 zile, sezonul 2**

#### **Comparison of hatching ability with the normal approximation test between thermal treatments in case of 21 days storage, season 2**

În tabelul 7.47 și graficul din figura 7.18 prezentăm valorile eclozionabilității în cazul stocării de 21 de zile, al treilea sezon de recoltare a ouălor.

*Tabelul 7.47.* 

*Table 7.47.* 

### **Compararea eclozionabilității între tratamentele termice în cazul stocării de 21 zile, sezonul 3**

#### **Comparison of hatching ability between thermal treatments in case of 21 days storage, season**

**3**

*Figura 7.18. –* Compararea eclozionabilității între tratamentele termice în cazul stocării de 21 zile, sezonul 2

*Figure 7.18. –* Comparison of hatching ability between thermal treatments in case of 21 days storage, season 2

Din analiza datelor prezentate în tabelul 7.47 și graficul din figura 7.18, se constată, exact ca în sezoanele anterioare, existența aceluiași trend al valorilor eclozionabilității. Aceste valori observate au fost testate ca semnificație statistică, iar valorile aproximației normale, prezentate în tabelul 7.48, indică existența unor diferențe cu grad diferit de semnificație statistică între diferitele tratamente.

Analizând valorile calculate ale aproximației normale prezentate în tabelul 7.48, se constată că, la fel ca în celelalte sezoane, o diferență nesemnificativă statistic între valoarea cea mai mare a procentului de ecloziune (4/120) și variantele experimentale 4/180 sau 3/120. Astfel, decelarea între variante se face pe alte criterii decât eclozionabilitatea și în condiții de producție unde eroarea de probă este mult mai mică.

#### *Table 7.48.*

#### **Compararea eclozionabilității cu ajutorul aproximației normale între tratamentele termice, în cazul stocării de 21 zile,**

#### **sezonul 3**

#### **Comparison of hatching ability with the normal approximation test between thermal treatments in case of 21 days storage,**

**season 3**

Concluzionând asupra rezultatelor obținute în cadrul variantelor experimentale asociate stocării ouălor timp de 21 de zile, ca și în situația celorlalte variante de stocaj, valorile calculate ale aproximației normale sunt cele pe baza cărora se vor face recomandările. În cazul stocării ouălor timp de 21 de zile, în toate cele trei repetări ale experimentului, s-a remarcat varianta cu 4 tratamente termice, timp de 180, respectiv 120 de minute. Faptul că între aceste valori recomandabile și alte variante experimentale nu există diferențe semnificative, cel puțin în condițiile experimentale din prezenta lucrare, expunerea ouălor de-a lungul celor 21 de zile la trei tratamente termice și 120 de minute per tratament, ar putea avea același efect. Decizia în practică se va face pe considerente financiare și pe baza unei erori de probă asociate mai mici.

Într-o a doua fază, pentru a ne permite formularea unor inferențe valide din punct de vedere științific, a fost necesară o comparație între sezoanele de recoltare a ouălor, grupate pe perioade de stocare și tratamente termice aplicate.

Prezentăm în tabelele 7.49 – 7.54 comparațiile între sezoane, precum și testarea ca semnificație a diferențelor observate între valorile eclozionabilității grupate pe perioade de stocare și tratamente termice aplicate.

Analizând rezultatele prezentate în tabelele 7.49 – 7.54, se poate concluziona că indiferent de perioada de stocare (7, 14 sau 21 de zile), influența sezonului asupra procentului de ecloziune nu prezintă semnificație statistică, valorile aproximației normale, în toate cazurile studiate, fiind mai mică decât valoarea tabelară citită la un nivel de semnificație 0,05.

Rezultatele obținute indică faptul că, indiferent de perioada de stocare a ouălor, de numărul și tipul de tratament termic aplicat, sezonul de recoltare a ouălor nu influențează valoarea procentului de ecloziune. Actualmente, în condițiile artificializării microclimatului și a existenței unui material biologic selecționat, eclozionabilitatea este un caracter la baza căruia stau alte însușiri care îi hotărăsc valoarea și evoluția.

Într-o a treia fază, pentru formarea unei imagini complete asupra fenomenului, devine obligatorie comparația între perioadele de stocare. Menționăm faptul că, la fel ca în cazul fertilității, am recurs la compararea între valorile cele mai mari înregistrate ale procentului de ecloziune. Astfel, din cadrul fiecărei perioade de stocare au fost selecționate aceste valori în funcție de combinația număr x tip de tratament termic.

#### *Tabelul 7.49.*

*Table 7.49.* 

#### **Comparația eclozionabilității între sezoane în cazul stocării de 7 zile**

**Comparison of hatching ability between seasons in case of 7 days storage** 

#### *Tabelul 7.50.*

*Table 7.50.* 

**Compararea eclozionabilității între sezoane cu ajutorul aproximației normale, stocarea de 7 zile** 

**Comparison of hatching ability between seasons using normal aproximation, 7 days storage** 

*Table 7.51.* 

#### **Comparația eclozionabilității între sezoane în cazul stocării de 14zile**

#### **Comparison of hatching ability between seasons in case of 14 days storage**

#### *Tabelul 7.52.*

#### *Table 7.52.*

#### **Compararea eclozionabilității între sezoane cu ajutorul aproximației normale, stocarea de 14 zile Comparison of hatching ability between seasons using normal aproximation, 14 days storage**

#### *Tabelul 7.53.*

#### *Table 7.53.*

#### **Comparația eclozionabilității între sezoane în cazul stocării de 21zile**

#### **Comparison of hatching ability between seasons in case of 21 days storage**

#### *Tabelul 7.54.*

#### *Table 7.54.*

#### **Compararea eclozionabilității între sezoane cu ajutorul aproximației normale, stocarea de 21 zile**

#### **Comparison of hatching ability between seasons using normal aproximation, 21 days storage**

Au fost centralizate aceste valori, iar interpretarea rezultatelor trebuie efectuată în contextul în care între combinațiile număr x tip de tratament termic selecționate intraperioadă de stocare cu valoarea cea mai mare a eclozionabilității și cele care ar putea fi recomandate în practică din alte considerente decât caracterul urmărit, nu există diferențe semnificative din punct de vedere statistic, așa cum s-a demonstrat anterior. Prezentăm astfel în tabelele 7.55 – 7.60 comparația între perioadele de stocare și testarea semnificațiilor diferențelor observate, cu ajutorul testului aproximației normale.

> *Tabelul 7.55. Table 7.55.*

**Compararea eclozionabilității între perioadele de stocare, în cadrul sezonului 1 Comparison of hatching ability between storage periods, season 1** 

*Tabelul 7.56.* 

*Table 7.56.*

### **Compararea eclozionabilității între perioadele de stocare, în cadrul sezonului 2 Comparison of hatching ability between storage periods, season 2**

### *Tabelul 7.57. Table 7.57.*

**Specificare Specification nr. tratamente/durata (min.) no of treatments/time (min.) Ouă incubate Incubated eggs Total pui viabili Total viable chicken Eclozionabilitatea Hatching ability**  Stocaj 7 zile/7 days storage 1/240 234 194 82,91 Stocaj 14 zile/14 days storage 3/180 234 189 80,77 Stocaj 21 zile/21 days storage 4/120 (4/180) 234 187 79,91

**Compararea eclozionabilității între perioadele de stocare, în cadrul sezonului 3 Comparison of hatching ability between storage periods, season 3** 

*Tabelul 7.58.* 

*Table 7.58.*

**Compararea eclozionabilității cu ajutorul aproximației normale între perioadele de stocare, în** 

### **cadrul sezonului 1**

**Comparison of hatching ability using normal aproximation between storage periods, season 1** 

**Compararea eclozionabilității cu ajutorul aproximației normale între perioadele de stocare, în cadrul sezonului 2** 

**Comparison of hatching ability using normal aproximation between storage periods, season 2** 

*Tabelul 7.60.* 

*Table 7.60.*

**Compararea eclozionabilității cu ajutorul aproximației normale între perioadele de stocare, în cadrul sezonului 3** 

Analizând rezultatele prezentate în tabelele 7.55 – 7.60, precum și rezultatele anterioare, se poate concluziona că, cel puțin în condițiile experimentale din prezenta lucrare, valoarea eclozionabilității nu este afectată de sezon, însă prezintă variații ca urmare a tratamentului termic suferit în cadrul stocării. Nu se poate afirma, deși testarea statistică arată contrariul, că perioada de stocare nu influențează procentul de ecloziune, ci doar că interpretarea rezultatelor trebuie făcută în contextul tratamentelor termice aplicate și managementului incubației.

Rezultatele obținute în prezenta lucrare referitoare la influența perioadei de stocare și a tratamentului termic asupra fertilității și eclozionabilității sunt foarte interesante în raport cu cele obținute de alți autori.

După cum am mai precizat, în industria avicolă este binecunoscut faptul că stocarea pe o perioadă mai mare de 7 zile a ouălor destinate incubației, poate afecta valoarea procentului de ecloziune. Există o literatură destul de bogată în domeniul managementului incubației conform căreia numeroși autori au întreprins cercetări cu scopul de a îmbunătăți eclozionabilitatea ouălor stocate pe termen mai lung, prin expunerea acestora la diferite tratamente termice înainte sau în timpul stocării.

Rezultate similare, chiar în situația în care condițiile experimentale nu au fost identice, au fost obținute de Fasenko *și col.* (2001b). Astfel, conform autorilor, tratamentul termic nu a avut niciun efect asupra eclozionabilității ouălor stocate timp de 4 zile. În lucrarea de față, tratamentul termic nu a avut niciun efect în cazul stocării de 7 zile. De asemenea, conform autorilor, în cazul stocării timp de 14 zile, tratamentul termic a îmbunătățit eclozionabilitatea, însă nu în toate variantele experimentale. Concluzia autorilor a fost aceea că, în cazul stocării pentru 14 zile, eclozionabilitatea este net superioară comparativ cu situația în care nu se aplică niciun tratament termic, similar cu rezultatele obținute în lucrarea de față.

Nicholson (2012) precizează și ea că un singur tratament termic (ouăle încălzite la 35-37ºC, apoi răcite imediat) la jumătatea perioadei de stocare a fost benefic în ceea ce privește eclozionabilitatea. În contrast, Silva *și col*. (2008) comunică faptul că tratamentul termic timp de 12 ore înaintea incubației are un efect negativ asupra eclozionabilității.

# **CAPITOLUL VIII CHAPTER VIII REZULTATELE CERCETĂRILOR PROPRII CU PRIVIRE LA VALOAREA CARACTERELOR DE PRODUCȚIE (SERIA C DE EXPERIENȚE) OWN RESEARCH RESULTS ON PRODUCTION TRAITS (C SERIES OF EXPERIMENTS)**

Caracterele de producție analizate în prezenta lucrare sunt greutatea vie și consumul de furaje. Determinarea valorii acestor caractere în diferitele variante experimentale, prezintă o dublă importanță: pe de o parte această acțiune stabilește gradul în care materialul biologic cercetat prezintă nivelul normal de dezvoltare, în acord cu standardul hibridului, iar pe de altă parte, eventualele diferențe dintre indivizi să poată fi puse pe seama perioadelor de stocare și tratamentelor termice la care au fost supuse ouăle de incubat.

Trebuie subliniate două aspecte: în primul rând, în acest capitol nu vom analiza diferențele între sezoanele de recoltare a ouălor întrucât, așa cum am arătat în capitolele anterioare, acestea nu sunt semnificative din punct de vedere statistic și astfel vom lua în considerare doar rezultatele obținute în primul sezon, iar în al doilea rând, analiza o vom face numai pentru variantele experimentale la care am înregistrat cele mai mari valori ale eclozionabilității (a se vedea capitolul anterior). De asemenea, vom lua în considerare numai primele două săptămâni de viață, această perioadă fiind considerată critică.

### **8.1. GREUTATEA VIE 8.1. LIVE WEIGHT**

Pentru a evidenția eventuala influență a perioadei de stocare și a tratamentului termic la care au fost supuse ouăle de incubat asupra greutății vii a puilor rezultați, vom prezenta valorile medii ale caracterului analizat, în cazul variantelor experimentale precizate, precum și semnificația statistică a diferențelor observate între medii. După cum am precizat, observațiile au fost efectuate la ecloziune, iar apoi săptămânal până la a 14 zi de viață.

Valorile obținute pentru greutatea vie, provenite de la indivizii din cadrul sezonului 1, stocarea de 7 zile, sunt prezentate în tabelul 8.1 și graficul din figura 8.1.

*Tabelul 8.1.* 

*Table 8.1.*

**Valorile medii ale greutății vii (grame) din cadrul sezonului 1, stocarea de 7 zile** 

Din analiza rezultatelor prezentate în tabelul 8.1 se observă că valoarea medie a greutății vii se încadrează în limitele normale tipului genetic, înregistrându-se o variabilitate mică în cazul celor trei date de măsurare, fapt ce denotă existența unor condiții uniforme de furajare și întreținere.

Din datele prezentate în tabelul 8.1 și graficul din figura 8.1 se poate observa că, în cazul stocării ouălor timp de 7 zile, valorile greutății vii a puilor rezultați se găsesc preponderent sub standardul de creștere a hibridului, cu tendință clară de revenire după 14 de zile. Aceste diferențe observate între mediile caracterului analizat și standardul (curba de creștere) hibridului au fost testate ca semnificație, iar valorile calculate ale testului "chi pătrat", mai mari decât valorile critice, indică existența unor diferențe semnificative între cele două repartiții. Situația este valabilă atât pentru puii din lotul martor, cât și pentru puii rezultați din ouăle supuse tratamentului termic. Astfel, aceste diferențe pot fi puse pe seama stocării și tratamentului. Referitor la diferențele observate între lotul martor și lotul supus tratamentului termic, diferențele observate între greutățile medii vii din cele trei momente de măsurare, sunt nesemnificative din punct de vedere statistic.

*Figura 8.1.* – Valorile medii ale greutății vii din cadrul sezonului 1, stocarea de 7 zile *Figure 8.1.* – Average values for live weight, season 1, 7 days storage

Valorile obținute pentru greutatea vie, provenite de la indivizii din cadrul sezonului 1, stocarea de 14 zile, sunt prezentate în tabelul 8.2 și graficul din figura 8.2.

Din analiza datelor prezentate în tabelul 8.2 se observă că valoarea greutății medii la puii proveniți din ouăle stocate timp de 14 zile se încadrează în limitele normale tipului genetic, înregistrându-se, ca și în cazul anterior, o variabilitate mică în cadrul celor 14 zile de viață, fapt ce denotă existența unor condiții uniforme de hrănire și întreținere.

# *Tabelul 8.2.*

*Table 8.2.*

**Valorile medii ale greutății vii (grame) din cadrul sezonului 1, stocarea de 14 zile Average values for live weight (gramms), season 1, 14 days storage** 

*Figura 8.2.* – Valorile medii ale greutății vii din cadrul sezonului 1, stocarea de 14 zile *Figure 8.2.* – Average values for live weight, season 1, 14 days storage

201 Rezultatele prezentate în tabelul 8.2 și graficul din figura 8.2 arată că la eșantionul de pui din rezultați din incubația ouălor stocate 14 zile, valorile medii ale greutății vii se situează sub curba de creștere a hibridului. Aceste diferențe observate între mediile caracterului din cele trei momente de măsurare și valorile standard ale hibridului au fost testate ca semnificație statistică, valoarea calculată a testului "chi pătrat" indicând existența unor diferențe nesemnificative între valorile înregistrate și cele recomandate de cartea tehnică a hibridului, fapt benefic întrucât abaterile pot fi puse pe seama unor erori de probă și, în mod evident, vor fi recuperate pe parcursul creșterii.

În ceea ce privește diferențele observate între lotul martor și lotul supus tratamentului termic, diferențele observate între greutățile medii vii din cele trei momente de măsurare, sunt nesemnificative din punct de vedere statistic.

Valorile obținute pentru greutatea vie, provenite de la indivizii din cadrul sezonului 1, stocarea de 21 zile, sunt prezentate în tabelul 8.3 și graficul din figura 8.3.

*Tabelul 8.3.* 

*Table 8.3.*

*Figura 8.3.* – Valorile medii ale greutății vii din cadrul sezonului 1, stocarea de 21 zile *Figure 8.3.* – Average values for live weight, season 1, 21 days storage

Din analiza rezultatelor prezentate în tabelul 8.3, se observă că valoarea greutății vii la indivizii proveniți din ouăle stocate 21 de zile înaintea incubației se încadrează în limitele normale ale tipului genetic, variabilitatea înregistrată fiind, de asemenea, mică, conform coeficientului de variabilitate, evidențiindu-se condițiile uniforme de furajare și întreținere.

Din datele prezentate în tabelul 8.3 și graficul din figura 8.3 rezultă că în cazul indivizilor proveniți din ouăle stocate timp de 21 de zile, valorile medii ale greutății vii se situează și ele tot sub standardul hibridului. Ca urmare, s-a recurs la testarea semnificației diferențelor mediilor caracterului față de curba de creștere, iar valoarea calculată a testului "chi pătrat", mai mică decât valoarea critică, indică existența unor diferențe fără semnificație statistică, ce pot fi puse pe seama întâmplării, a variației individuale sau erorii de probă. Tendința de revenire se observă din graficul 8.3 și este susținută de testarea statistică. În ceea ce privește diferențele observate între lotul martor și lotul supus tratamentului termic, diferențele observate între greutățile medii vii din cele trei momente de măsurare, sunt nesemnificative din punct de vedere statistic.

În continuare se dorește evaluarea diferențelor care apar între valorile medii ale greutății vii

ale indivizilor proveniți cele trei variante experimentale (stocare 7 zile, stocare 14 zile, stocare 21 de zile), atât între loturile martor (fără tratament termic), cât și între variantele experimentale cu cele mai valori ale eclozionabilității. Prezentăm în tabelele 8.4 – 8.9 valorile calculate ale testului Student și semnificațiile acestora.

*Tabelul 8.4.* 

*Table 8.4.*

### **Testarea semnificației diferențelor observate între loturile martor, ziua 1, la caracterul greutatea vie**

**Testing of significance for differences between control groups, day 1, for live weight**

*Tabelul 8.5.* 

*Table 8.5.*

### **Testarea semnificației diferențelor observate între loturile martor, ziua 7, la caracterul**

#### **greutatea vie**

**Testing of significance for differences between control groups, day 7, for live weight**

## **Testarea semnificației diferențelor observate între loturile martor, ziua 14, la caracterul**

### **greutatea vie**

*Tabelul 8.7.* 

*Table 8.7.*

### **Testarea semnificației diferențelor observate între loturile experimentale, ziua 1, la caracterul greutatea vie**

### **Testing of significance for differences between experimental groups, day 1, for live weight**

### **Testarea semnificației diferențelor observate între loturile experimentale, ziua 7, la caracterul greutatea vie**

*Tabelul 8.9.* 

*Table 8.9.*

### **Testarea semnificației diferențelor observate între loturile experimentale, ziua 14, la**

### **caracterul greutatea vie**

**Testing of significance for differences between experimental groups, day 14, for live weight**

Valorile calculate ale testului Student prezentate în tabelele 8.4 – 8.9, mai mici decât cele critice, relevă existența unor diferențe fără semnificație statistică între mediile greutății, atât în ceea ce privește loturile martor, cât și loturile experimentale, cu o singură excepție care poate fi pusă pe seama întâmplării (Bogdan R., 2017b, 2018a).

Rezultatele obținute în prezentul studiu sunt foarte importante pentru practica avicolă. Întrucât, în cazul stocării ouălor destinate incubației pe diferite perioade de timp, nu apar diferențe semnificative statistic în ceea ce privește greutatea puilor rezultați între loturile martor și cele care au beneficiat de tratamentul termic, înseamnă că decizia de aplicare a unui tratament termic nu va avea legătură cu performanțele de creștere, ci exclusiv cu problematica managementului incubației. Acest lucru este susținut și de faptul că între variantele experimentale nu apar diferențe la performanțele de creștere.

# **8.2. CONSUMUL DE FURAJE**

### **8.2. FEED CONSUMPTION**

Pentru a evidenția eventuala influență a perioadei de stocare a ouălor de incubat și a tratamentului termic aplicat acestora asupra consumului de furaje în perioada 0 - 14 zile de viață, vom prezenta valorile medii ale caracterului analizat în cazul variantelor experimentale luate în discuție, atât la loturile martor, cât și în cazul loturilor experimentale care au înregistrat cea mai mare valoare a eclozionabilității. Observațiile și înregistrările au fost efectuate zilnic pe parcursul celor două săptămâni de monitorizare.

Valorile obținute pentru consumul de furaje, în cazul loturilor martor și experimentale, sunt prezentate în tabelul 8.10 și graficul din figura 8.4.

*Figura 8.4.* – Diferențele între seriile experimentale pentru caracterul consumul de furaje *Figure 8.4.* – Differences between experimenthal series for feed consumption

**Valorile medii ale consumului de furaje din perioada 0-14 zile pentru indivizii din loturile martor și cele experimentale (kg/zi la 100 de capete)** 

**Average values for feed consumption in 0-14 days period, for control and experimental groups** 

**(kg/day for 100 heads)** 

Din analiza datelor prezentate în tabelul 8.10 și graficul din figura 8.4 se poate constata că între valorile corespunzătoare celor trei seri, atât la loturile martor cât și la cele experimentale, diferențele în ceea ce privește consumul de furaje sunt nesemnificative din punct de vedere statistic. Acesta rămâne similar, cu mici variații individuale, însă nesemnificative.

Rezultatele obținute în prezentul studiu confirmă ideea că, similar greutății vii, decizia de stocare și aplicare a unui tratament termic ouălor nu afectează consumul de furaje, decizia ținând strict de managementul incubației (Bogdan R., 2017b, 2018a).

Rezultatele obținute în prezenta lucrare referitoare la influența perioadei de stocare și a tratamentului termic la care sunt supuse ouăle de incubat asupra performanțelor de creștere și consumului de furaje, sunt confirmate de cercetările altor autori, însă se găsesc și în contradicție cu rezultatele altor cercetări.

Astfel, Petek *și col.* (2003), Garip *și col.* (2005), Garip *și col.* (2006) comunică faptul că perioada de stocare nu are efect asupra greutății puilor la ecloziune, însă rezultatele obținute de aceștia ar putea fi afectate de utilizarea în experimenta a mai multor tipuri genetice, diferite sisteme de stocare și perioade de stocare și greutăți diferite a ouălor la incubare. În opoziție, Sachdev *și col.* (1988), Reis *și col.* (1997) au raportat faptul că greutatea corporală a puilor la ecloziune proveniți din ouă stocate pe diferite perioade de timp diferă în funcție de aceasta din urmă. De asemenea, Tona *și col.* (2003) și Lapao *și col.* (1999) au precizat foarte clar că stocarea ouălor înainte de incubare constituie factori fundamentali care afectează parametrii de producție ai puilor.

În ceea ce privește consumul de furaje, Alsobayel *și col.* (2010) comunică faptul că puii au consum de furaje diferit în funcție de perioada de stocare a ouălor. De asemenea, Senbeta (2016) ajunge la rezultate similare și comunică faptul că puii vor avea, în funcție de perioada de stocare a ouălor și tratamentul termic suferit, un spor de creștere și un consum de furaje diferit.

Această variabilitate a rezultatelor reclamă, în mod categoric, cercetări viitoare care vor fi chemate să studieze problematica în condiții experimentale uniforme și repetabile, pe tipuri genetice diferite și utilizând metode de analiză la nivel celular și molecular al stresului indus de tratamentul ouălor înainte de incubație.

# **CONCLUZII GENERALE ȘI RECOMANDĂRI GENERAL CONCLUSIONS AND RECOMMENDATIONS**

Concluziile generale, care pot fi stabilite în urma studiului efectuat, coincid cu planul experimental elaborat.

Astfel, în ceea ce privește influența perioadei de stocare a ouălor și a sezonului asupra parametrilor de incubație (seria A de experimente), se pot desprinde următoarele concluzii:

1. Diferențele fără semnificație statistică înregistrate între ratele de fertilitate asociate diferitelor perioade de stocare ne permit să afirmăm că, indiferent de durata stocării, însă fără aplicarea vreunui tratament termic, ratele de concepție nu sunt afectate. După cum am mai afirmat, acest rezultat ar putea fi benefic managementului incubației întrucât permite stocarea ouălor și astfel ocuparea optimă a incubatorului.

2. Rezultatele obținute în urma testării influenței sezonului asupra ratei fertilității în funcție de perioada de stocare a ouălor prezintă importanță deosebită pentru practica avicolă. Astfel, indiferent de sezonul de recoltare, chiar dacă din punct de vedere fiziologic este normală o variație a ratei de concepție în funcție de temperatură, în condițiile artificializării microclimatului, aceasta poate fi anulată într-o bună măsură. De asemenea, diferențele nesemnificative între perioadele de stocare a ouălor în ceea ce privește fertilitatea, arată că această însușire este controlată de mecanisme cu mult mai complexe. Astfel, după cum am mai afirmat, perioadele de stocare a ouălor, fără aplicarea altor tratamente intraperioadă, reprezintă o chestiune care ține strict de optimizarea funcționării incubatorului.

3. Diferențele semnificative sesizate între valorile eclozionabilității asociate diferitelor perioade de stocare, ne permit să afirmăm că, cel puțin în condițiile experimentale din prezenta lucrare, o durată de stocare mai mare de 7 zile, fără aplicarea niciunui tratament termic, are repercusiuni negative asupra valorii procentului de ecloziune. Rezultatele obținute au o importanță mare pentru practica avicolă, mai ales în condițiile diferențelor înregistrate între cei doi parametri de incubație, fertilitate și eclozionabilitate. Ca urmare a acestora, managementul incubației trebuie regândit, stocarea ouălor mai mult de 7 zile în vederea optimizării utilizării incubatorului trebuind să țină cont că după miraj, o serie de procese afectează negativ viabilitatea embrionului și, ca urmare, numărul total de pui viabili scade drastic.

4. Și în cazul eclozionabilității, diferențele fără semnificație statistică între perioadele de

stocare a ouălor relevă complexitatea acestui caracter. Rezultatele obținute în ceea ce privește acest parametru par a pleda în favoarea recomandării stocajului ouălor maximum 7 zile, orice depășire a acestei perioade având repercusiuni negative asupra eficienței incubației.

5. Rezultatele contradictorii comparativ cu comunicările altor autori, au la bază multitudinea de variabile care întră în ecuația eficienței activității de reproducție. Condițiile de stocare, vârsta efectivului, tipul genetic, etc., sunt factori care pot influența valorile parametrilor de incubație. De aceea, din punctul nostru de vedere, astfel de studii trebuie întreprinse în condiții cât mai variabile și repetate mai ales în sistem industrial, cu scopul de a putea emite inferențe valide științific și a face recomandări pentru marea practică.

Referitor influența perioadei de stocare a ouălor, a tratamentului termic și a sezonului asupra parametrilor de incubație (seria B de experimente), se pot desprinde următoarele concluzii:

1. Concluzionând asupra rezultatelor obținute în cadrul variantelor experimentale, diferențele fără semnificație statistică înregistrate între ratele de fertilitate asociate diferitelor perioade de stocare și tratamente termice aplicate ne permit să afirmăm că, indiferent de combinația perioadă de stocare x număr de tratamente x timp de expunere a ouălor, ratele de concepție nu sunt afectate. Diferențele observate sunt rezultatul interacțiunii altor factori (variație individuală, eroare de eșantionaj, etc.) a căror acțiune cumulată nu influențează rezultatele. Practic, mirajul ouălor la 9 zile pune în evidență existența embrionului, fără însă a se stabili dacă acesta este viabil sau a suferit în urma tratamentului termic aplicat.

2. Indiferent de perioada de stocare (7, 14 sau 21 de zile), influența sezonului asupra ratei de fertilitate nu prezintă semnificație statistică, valorile aproximației normale, în toate cazurile studiate, situându-se sub valoarea critică citită la un nivel de semnificație 0,05. Rezultatele obținute sunt deosebit de importante pentru practica avicolă. Astfel, indiferent de perioada de stocare, de numărul și tipul tratamentului termic aplicat, diferențele nesemnificative între sezoanele de recoltare denotă faptul că artificializarea microclimatului, la care se adaugă și selecția artificială aplicată asupra materialului biologic, a șters influența temperaturii asupra ratei de concepție, chiar dacă, din punct de vedere fiziologic, ar fi normală.

3. Valoarea fecundității ouălor destinate incubației nu este afectată nici de sezon, nici de tratamentul termic aplicat și nici de perioada de stocare.

4. Rezultatele obținute în cazul stocării ouălor timp de 7 zile confirmă ideea că aceasta nu afectează eclozionabilitatea, indiferent de tratamentul termic aplicat. Rezultatele sunt în concordanță cu cele comunicate de alți autori, citați în prezenta lucrare, conform cărora, 7 zile de stocaj nu afectează parametrii de incubație.

5. Concluzionând asupra rezultatelor obținute în cazul stocării de 14 zile, apar recomandabile două tratamente termice, timp de 180 de minute, oricare alte combinații, chiar dacă oferă rate de ecloziune mai mari, acestea nu diferă statistic semnificativ de recomandări. Menționăm că aceste diferențe sunt determinate, cel mai probabil, de erori de eșantionaj care, în condiții industriale sunt foarte mult diminuate ca urmare a dimensiunii probelor.

6. Concluzionând asupra rezultatelor obținute în cadrul variantelor experimentale asociate stocării ouălor timp de 21 de zile, în toate cele trei repetări ale experimentului, s-a remarcat varianta cu 4 tratamente termice, timp de 180, respectiv 120 de minute. Faptul că între aceste valori recomandabile și alte variante experimentale nu există diferențe semnificative, cel puțin în condițiile experimentale din prezenta lucrare, expunerea ouălor de-a lungul celor 21 de zile la trei tratamente termice și 120 de minute per tratament, ar putea avea același efect. Decizia în practică se va face pe considerente financiare și pe baza unei erori de probă asociate mai mici.

7. Indiferent de perioada de stocare a ouălor, de numărul și tipul de tratament termic aplicat, sezonul de recoltare a ouălor nu influențează valoarea procentului de ecloziune.

8. Valoarea eclozionabilității nu este afectată de sezon, însă prezintă variații ca urmare a tratamentului termic suferit în cadrul stocării. Nu se poate afirma, deși testarea statistică arată contrariul, că perioada de stocare nu influențează procentul de ecloziune, ci doar că interpretarea rezultatelor trebuie făcută în contextul tratamentelor termice aplicate și managementului incubației.

În ceea ce privește seria C de experimente, respectiv influența perioadei de stocare și a tratamentului termic asupra performanțelor de producție, se pot desprinde următoarele concluzii:

1. Întrucât, în cazul stocării ouălor destinate incubației pe diferite perioade de timp, nu apar diferențe semnificative statistic în ceea ce privește greutatea puilor rezultați între loturile martor și cele care au beneficiat de tratamentul termic, înseamnă că decizia de aplicare a unui tratament termic nu va avea legătură cu performanțele de creștere, ci exclusiv cu problematica managementului incubației. Acest lucru este susținut și de faptul că între variantele experimentale nu apar diferențe la performanțele de creștere.

2. Similar greutății vii, decizia de stocare și aplicare a unui tratament termic ouălor nu afectează consumul de furaje, decizia ținând strict de managementul incubației.

3. Rezultatele obținute în prezenta lucrare referitoare la influența perioadei de stocare și a tratamentului termic la care sunt supuse ouăle de incubat asupra performanțelor de creștere și consumului de furaje, sunt confirmate de cercetările altor autori, însă se găsesc și în contradicție cu rezultatele altor cercetări. Această variabilitate a rezultatelor reclamă, în mod categoric, cercetări viitoare care vor fi chemate să studieze problematica în condiții experimentale uniforme și repetabile, pe tipuri genetice diferite și utilizând metode de analiză la nivel celular și molecular al stresului indus de tratamentul ouălor înainte de incubație.

### 