**INTRODUCERE**

*"să nu pierdem nimic din trecut, cu trecutul se clădește viitorul"* Anatole France

Dispersarea umană a fost un factor crucial pentru cucerirea gobului pământesc, istoria omenirii devenind radical diferită de a oricărei alte specii de pe planetă. Apar așezări permanente, populația crește, iar strămoșii noștri sunt determinați să învețe să-și administreze hrana, dezvoltându-și ultimele priceperi necesare pentru a supraviețui. Trecerea la agricultură a fost un pas important în dezvoltarea omenirii, iar pentru a evidenția recoltele necesare pentru hrană, strămoșii noștri au conceput prima scriere, iar pentru a le administra a luat naștere contabilitatea<sup>1</sup> . De-alungul timpului, progresele tehnicii au evoluat și ne referim la calea ferată, electricitatea, telegraful, primul automobil, primul avion, etc. Prin intermediul internetului și a sateliților ce se rotesc în jurul Pământului am avut posibilitatea să vizionăm decolarea primilor cosmonauți și imagini din întreaga lume<sup>2</sup> . Ne place să privim în viitor și să credem că strănepoții noștri vor intreprinde călătorii interplanetare și vor participa la cercetări din diverse domenii fiind încă pe băncile școlii<sup>3</sup> . Progresul tehnic, deosebit de puternic în economia mondială, a transformat transporturile într-un domeniu distinct. Invenția motorului cu abur a avut o influență decisivă asupra dezvoltării transporturilor, care ulterior, a facilitat deplasarea oamenilor și transportul diferitelor mărfuri prin apariția căilor ferate folosindu-se trenurile, a navigației cu ajutorul navelor maritime acestea fiind puse în mișcare prin forța aburului<sup>4</sup> . Creșterea demografică și schimbările stilului social de viață au dezvoltat mediul de afaceri. Factorii umani reprezintă cele mai bune oportunități de afaceri în dezvoltarea economiei, sursa principală de bogăție a economiilor occidentale și vectorii dezvoltării lor sunt entitățile economice, acestea

<sup>1</sup>Reviewed Work: *The History of Mankind* by Friedrich Ratzel, A. J. Butler, Review by: Frank Russell, *The American Historical Review*Vol. 5, No. 2 (Dec., 1899), p 323-325

<sup>2</sup> https://www.scribd.com/document/42301534/Erich-Von-Daniken-Amintiri-Despre-Viitor-V2-0

<sup>3</sup> [hhttps://www.scribd.com/doc/56457875/Calitatea-transporturilor](https://www.youtube.com/watch?v=rafeyxBehfE) 

<sup>4</sup>Eckermann, Erik, ["World History of the Automobile",](http://books.google.com/books?id=yLZeQwqNmdgC) Ed. Society of Automotive Engineers, 2001, p. 15-27

ocupând în prezent centrul preocupărilor politicienilor, experților și ale publicului larg, iar evoluția lor provoacă dezbateri ample și încurajează gândirea socio-economică 5 . Astfel, în cadrul oricărei entități economice din orice domeniu de activitate, costul este foarte important, de la analiză, calcul, optimizare, control până la valorificarea informațiilor pentru că, succesul unei entități economice impune utilizarea conceptelor, practicilor și metodelor de calculație a costurilor. Managerul contabilității de gestiune acordă o atenție sportită studiului privind costurile, pentru a deveni un partener și un consilier al managementului general în procesul decizional. Utilizarea metodelor de repartizare a costurilor, adaptate tehnologiilor avansate din domeniul transportului public de persoane, asistate de sisteme informatice automatizate, implementate în țările cu economii dezvoltate, au devenit principala activitate economică și în entitățile economice din România<sup>6</sup> .

## <span id="page-8-0"></span>**Cotextul cercetării**

Dezvoltarea economică mondială, precum și fenomenul de interdependență al economiilor naționale au determinat apariția transportului de mărfuri și de persoane. Actualitatea cercetării este determinată de importanța alegerii unei strategii contabile optime privind repartizarea costurilor și a veniturilor într-o entitate economică de transport public de persoane pentru creșterea performanței acesteia. În cadrul entităților economice de transport persoane indiferent de mărime sau de statut (regie autonomă sau societate comercială), impactul produs de presiunea bugetară și diversificarea cererii pe piață, a demonstrat necesitatea unui sistem contabil de organizare și transmitere a informațiilor descriptive, în vederea elaborării deciziilor strategice. Analiza metodelor de repartizare a costurilor și a veniturilor, implică un rol important în procesul de decizie managerială privind creșterea performanței într-o entitate economică de transport public de persoane. Evoluția economică a fiecărei țări, dezvoltă considerabil cantitatea și calitatea bunurilor economice create și accentuează mobilitatea populației în cadrul așezărilor urbane. De asemenea, transportul public de persoane reprezintă, dezvoltarea proceselor de producție în sfera circulației. Transportul public de persoane, constituie unul dintre cele mai importante sectoare de activitate ale unei regiuni, întrucât, prin intermediul acestuia se asigură

<sup>5</sup>*Vranceanu, R.,Guyot, M.,Bazele microeconomiei întreprinderii, Ed. Polirom, Iași, 2004, p. 10-30*

*<sup>6</sup>Dumbravă P., Popa A., Contabilitatea de gestiune în industrie, Ed. Intelcredo, Deva, 2011, p. 141-143*

coerența tuturor activităților aferente diferiților agenți economici<sup>7</sup> . În România serviciul de transport public de persoane prestat de entitățile economice subvenționate de municipalitate, se desfășoară conform Legii Nr. 92/2007 privind serviciile de transport public local, executându-se pe rute și cu programe de circulație. In ceea ce privește efectuarea serviciului public de persoane, operatorul de transport rutier autorizat percepe de la persoanele transportate un tarif de transport pe bază de legitimații de călătorie individuale, bilete, etc<sup>8</sup> . În acest context reglementările naționale în domeniul transportului public de persoane, trebuie să identifice combinația optimă dintre metodele contabile și cele de încadrare în reglementările specifice privind entitățile economice de transport public de persoane. În entitățile economice din țara noastră, utilizarea metodelor de calculație a costurilor este diferită, în funcție de domeniul de activitate și de particularitățile pe care le are fiecare. Managementul actual din entitățile economice de transport public de persoane, urmărește o strategie optimă care să-i permită pe termen lung maximizarea avantajelor în urma implementării acesteia. Într-o economie intrasigentă utilizarea metodelor tradiționale de calculație a costurilor este justificată, în schimb, se impune utilizarea metodelor moderne de calculație ale costurilor într-o economie ce se modifică continuu. Adoptrea metodelor moderne de calculație a costurilor într-o entitate economcă, urmărește optimizarea gestionării într-un mod cât mai eficient a costurilor. Managerii entităților economice de transport public de persoane lucrează în prezent, sub presiunea constrângerilor financiare.

## <span id="page-9-0"></span>**Motivația și obiectivele cercetării**

Autorii lucrării "Epistemologie/Perspectivă interdisciplinară" publicată de Editura Biblioteca în anul 2011, definesc motivația cercetării ca fiind "un concept fundamental în psihologie și în științele despre om, exprimând faptul că la baza conduitei umane se află întotdeauna un ansamblu de comportamente, trebuințe, interese, intenții idealuri care susțin realizarea anumitor acțiuni, fapte, atitudini ale omului"<sup>9</sup> . Motivația alegerii prezentei teme de cercetare științifică, este legată de necesitatea identificării, argumentelor care crează premisele perfecționării sistemului contabil utilizat în domeniul transportului public de persoane, în

*<sup>7</sup>Eckermann E. Op. Cit. p. 35-42*

<sup>8</sup>*Legea Nr. 92 din 10 aprilie 2007 privind serviciile de transport public local, art. 5*

*<sup>9</sup>Niculescu M., Vasile Nicolae, Epistemologie, Perspectivă interdisciplinară, Ed. Biblioteca, Târgoviște 2011, p. 26*

contextul actual în care acest serviciu a devenit un element indispensabil evoluției civilizației umane. În continuare, putem spune că odată cu evoluția civilizației umane, contabilitatea a urmărit un progres permanent, contribuind la identificarea modalităților de eficientizare a tuturor activităților entităților economice, inclusiv a celor de transport public de persoane din România. Această motivație coincide și cu scopul cercetării științifice aleasă pentru prezenta teză de doctorat "Utilizarea metodelor de repartizare a costurilor și a veniturilor pentru creșterea performanței entităților economice de transport public de persoane". Altfel spus, motivația și scopul cercetării științifice conduc la definirea obiectivului principal al cercetării științifice.

**Obiectivul principal al prezentei lucrări științifice**, constă în demonstrarea avantajelor implementării metodei de calculație a costurilor pe activități ABC, în entitățile economice de transport public de persoane din România. Obiectivele secundare care vor fi dezbătute în demersul prezentei lucrări științifice derivă din obiectivul principal și sunt separate la nivel teoretic și la nivel aplicativ. Din punct de vedere teoretic, prezentul demers științific își propune realizarea următoarelor obiective secundare: Os1) Clarificarea unor concepte și abordări ce vizează activitatea transportului public de persoane; Os2) Aprofundarea conceptelor privind contabilitatea de gestiune; Os3) Identificarea metodelor de repartizare a costurilor. Din punct de vedere aplicativ, prezenta lucrare științifică își propune realizarea următoarelor obiective secundare: Os4) Analiza costurilor în domeniul transportului public de persoane; Os5) Analiza strategică a profitabilității în entităție economice de transport public de persoane; Os6) Aplicarea metodelor corespunzătoare privind repartizarea costurilor și veniturilor pentru creșterea performanței într-o entitate economică de transport public de persoane; Os7) Perfecționarea contabilității de gestiune la nivelul entităților economice din domeniul transportului public de persoane.

## <span id="page-10-0"></span>**Ipotezele cercetării științifice**

Literatura de specialitate<sup>10</sup> definește ipoteza ca fiind o "propunere anticipată de răspuns la o întrebare de cercetare care precizează relația anterioară și plauzibilă a subiectului cercetat mai concis, punctul de plecare a unei demonstrații". Acestea trebuie să fie plauzibile, consistente

<sup>10</sup> *John W., Gregory C.,The Methodology of Scientific Research Programmes: Volume 1: Philosophical Papers, Imre Lakatos, Ed. [Cambridge University Press,](http://www.cambridge.org/9780521280310) 2001, p 112-142*

cu date și testabile<sup>11</sup> . Cercetarea științică trebuie ghidată către ipotezele propuse în tema de studiu, în sensul că aceasta nu reprezintă doar o acumulare de informații și fapte, cercetarea științică constituie un mijloc de pilotare în desfășurarea cercetării, fără să afecteze dorința cercetătorului de căutare și curiozitate<sup>12</sup> . În figura 1.1. vom prezenta fazele formulării ipotezelor cercetării.

*(Sursa: Cătoiu I., Bălan C., Dănețiu T., Vegheș C., Vrânceanu D.-Cercetări de Marketing, Editura Uranus, București 2002, p. 134)*

Ipotezele cercetării completează delimitarea și definirea obiectivului studiului principal. Pentru a răspunde obiectivelor urmărite în prezenta lucrare de cercetare, ne-am propus următoarele ipoteze:

*Ipoteza 1:Informațiile legate de analiza strategică a unei entități economice, constituie punctul de plecare în evaluarea entității privind identificarea factorilor de influență ai profitului și determinarea riscurilor.*

*Ipoteza 2: Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității, în entitățile economice de transport public de persoane.*

*Ipoteza 3: Informațiile privind costurilor departamentelor auxiliare sunt esențiale pentru elaborarea bugetului.*

*<sup>11</sup> Karl Popper "Logik der Forschung" , Akademie Verlag GmbH, Berlin 2013, p. 8*

*<sup>12</sup>Niculescu M., Op. Cit. p. 25*

*<sup>13</sup>Cătoiu I., Bălan C., Dănețiu T., Vegheș C., Vrânceanu D.-Cercetări de Marketing, Ed. Uranus, București 2002, p 134*

*Ipoteza 4: Analiza strategică prin metoda ABC, constă în determinarea unei logici a finalității și cooperării în vederea descrierii obiectului activităților care sunt desfășurate la nivel intern pentru creșterea performanței entității economice.*

*Ipoteza 5: Implementarea metodei de calculație a costurilor ABC, contribuie la creșterea performanței, în entitățile de transport public de persoane din România.* 

În demersul cercetării vom urmări obținerea informațiilor esențiale pentru a valida sau invalida ipotezele propuse. Rezultatul obținut va prezenta o viziune și totodată, un plus de cunoștințe cu privire la cea mai bună metodă de repartizarea a costurilor și a veniturilor pentru creșterea performanței într-o entitate economică de transport public de persoane.

## <span id="page-12-0"></span>**Încadrarea epistemologică a cercetării**

Epistemologia este o componentă a filozofiei cunoașterii, care abordează bazele teoretice pentru a accede la realitate și să producă noi cunoștințe, prin trecerea de la interogație la elementele precise de răspuns<sup>14</sup>. Ca activitate instituționalizată, cercetarea științifică, are ca finalitate producerea de cunoștințe științifice, aprofundarea și dezvoltarea lor. În acest context, cecetarea științifică contribuie la explorarea, înțelegerea, explicarea, stăpânirea naturii, astfel încât să conducă "specia umană la o independență din ce în ce mai mare față de constrângerile mediului înconjurător și de hazard"<sup>15</sup>. "Munca de cercetător presupune trecerea de la stadiul actual de cunoștințe la un nou stadiu mai bogat, mai complex, mai util evoluției economicosociale"<sup>16</sup> . Elaborarea prezentei cercetări științifice, pornește de la afirmația că, "orice cercetare trebuie să se poziționeze în dinamica complexă a procesului științific, potrivit căreia cunoașterea este într-o permanenetă devenire"<sup>17</sup>. Astfel, alegerea epistemologică, realizează poziționarea cercetării, față de obiectul cercetării și față de modalitatea de abordare a rezolvării acesteia, concretizându-se în stabilirea reperelor fundamentale ale demersului ce va fi efectuat<sup>18</sup> .

*<sup>14</sup>Piaget Jean "Psihologie și epistemologie"., L'épistémologie des sciences de l'homme, Ed. Gallimard, 1976, p. 17-29*

*<sup>15</sup> Thom R./La méthode [experimentale, un mythe des epistemologues](javascript:void(0)) René THOM "La méthode expérimentale : un mythe des épistémologues (et des savants ?)", in La philosophie des sciences aujourd'hui, sous la direction de Jean Hamburger. Paris. Gauthier-Villars. 1986*

*<sup>16</sup> Niculescu M., Op. Cit. p. 38*

*<sup>17</sup> Niculescu M. Op. Cit. p. 57*

<sup>18</sup>*Zaiț Dumitru, Alain Spalanzani, La recherche en management et en economie. Reperes epistemologiques et methodologiques, L'Harmattan, 2009, p. 45-58*

Poziționarea direcțiilor de cercetare se face în strânsă legătură cu obiectul cercetării și oferă o justificare a operațiunilor pe care aceasta se bazează, precum și a ipotezelor și a modalităților de validare<sup>19</sup> . Din punct de vedere teoretic, perspectiva epistemologică poate fi realizată prin recurs la una din paradigmele recunoscute de către oamenii de știință, cum ar fi: pozitivismul și constructivismul<sup>20</sup> . Realizarea cercetării se poate elabora în etape diferite ale demersului prin antrenarea unor modificări importante la nivel de principii și modalități de abordare.

Pozitivismul este considerat de către oamenii de știință, paradigma ideală în cercetarea științifică. În opinia fondatorului teoriei [pozitivismului](https://ro.wikipedia.org/wiki/Pozitivism) [Auguste Comte,](https://ro.wikipedia.org/wiki/Auguste_Comte) "singura cunoaștere autentică este cea [științifică,](https://ro.wikipedia.org/wiki/%C8%98tiin%C8%9B%C4%83) iar aceasta nu poate veni decât de la afirmarea pozitivă a [teoriilor](https://ro.wikipedia.org/wiki/Teorie) prin aplicarea strictă a [metodei științifice"](https://ro.wikipedia.org/wiki/Metoda_%C8%99tiin%C8%9Bific%C4%83). Punctul de plecare al unei cercetări în context pur pozitivist, este posibil a fi îndeplinit în domenii și situații dominate de cauzalitate deterministă, sau pentru care există deja construit și definit un sistem teoretic axiomatizat<sup>21</sup> . Auguste Comte a susținut înființarea unei filosofii pozitiviste, conform ultimei etape la care omenirea trebuia să tindă, după ce a parcurs starea teologică și acea metafizică, ce reprezentau trepte necesare ale omenirii, în evoluția ei de la copilărie spre maturitate. Pozitivismul, știința și filozofia pozitivă nu mai urmăresc explicarea cauzelor ascunse în interiorul fenomenelor ci se mulțumesc cu studiul datelor experienței<sup>22</sup> . Cercetarea fundamentală în contabilitate, are ca bază analiza contabilității ca fenomen istoric, social și organizațional<sup>23</sup>. Teoria pozitivă afirmă anumite regularități empirice în alegerea metodelor de calculație a costurilor și a prezentat o explicație pentru acestea, iar metodologia folosită cu succes în cercetare este aceeași metodă utilizată în domeniul finanțelor și economiei<sup>24</sup> .

Efectele acestui tip de cecetare, contribuie în mod nemijlocit, la cunoașterea evoluției contabilității, deoarece realizează definirea conceptelor, metodelor și funcțiilor contabilității. Deși cercetarea contabilă fundamentală nu reprezintă un răspuns clar la nevoile practicii contabile, aceasta asigură promovarea și direcționarea practicilor contabile<sup>25</sup> . Demersul acestei lucrări științifice se încadrează în acest curent, prin abordarea informațiilor teoretice,

*<sup>19</sup> Niculescu M. Op. Cit p 59* 

*<sup>20</sup>Piajet J. Op. Cit. p. 32-40*

*<sup>21</sup>King Gary, Keohane Robert, Verba Sidney, Fundamentele cercetării sociale, Ed. Polirom 2000, p. 35-40*

*<sup>22</sup>Weber Ron, The Rhetoric of Positivism Versus Interpretativism, MIS Quarterly Vol. 28 No. 1/March 2004*

*<sup>23</sup> Colasse B., Comptabilite generale, Ed. (s) : [Economica](https://www.eyrolles.com/Accueil/Editeur/3/economica.php) 22/10/2001 (7<sup>e</sup> édition), p. 58-62*

*<sup>24</sup>Ramanna, K. & Watts, R.L., (2012), Evidence on the use of unverifiable estimates in required goodwill impairment, Review of Accounting Studies,17 (4), p. 749-780*

<sup>25</sup> *Wacheux F. "Methodes qualitative et recherche en gestion, Ed. Economica, Gestion, Paris 1996 p. 18-19*

fundamentale în analiza modului de interacțiune dintre activitatea contabilă și sfera activității transportului public de persoane.

Constructivismul, ca paradigmă a cunoașterii stiințifice, s-a format în secolul XX, în intenția de a se opune pozitivismului. Principiile constructivismului sunt<sup>26</sup>: i) Reprezentativitatea care acceptă ideea conform căreia cunoașterea privește organizarea reprezentărilor noastre asupra unei lumi construite prin intermediul experiențelor noastre iar, realitatea nu este decât un rezultat al reprezentării noi, a ceea ce devenim ca rezultat al experienței noastre. Ceea ce cunoaștem sau putem cunoaște nu este altceva decât ceea ce percepem și este în conformitate cu acumulările noastre inferioare ; ii) Universul construit – acceptă ideea că realul este un rezultat al unei succesiuni de transformări și prin cunoaștere putem realiza o actualizare a ceea ce este posibil și nu a ceea ce este necesar a deveni. Proiectivitatea (interacțiunea subiect-obiect) postulează faptul că între cercetător și obiectul cercetării se realizează o relație prin care curg influențe în dublu sens (cercetătorul poate fi influențat de obiectul cercetat). Argumentarea generală recunoaște ideea că înțelegerea noastră asupra realității (experiența trăită) este rezultatul unui exercițiu al propriei rațiuni, realizat prin practica argumentării. Acțiunea inteligentă realizează adecvarea cercetării la proiectul construit în acest scop.

Din punct de vedere epistemologic, pentru cei mai mulți autori, contabilitatea rămâne o componentă a științei economice, cu un caracter teoretico-aplicativ și cu rolul de "înregistrare a fenomenelor și proceselor economice"<sup>27</sup> . Sub raport epistemologic, cercetarea științifică urmărește să întrunească caracteristicile curentului constructivist, bazându-se pe înțelegere, culegere de date, observație, intuiție, experiment, utilizarea resurselor, fiind elaborată prin interacțiune cu lumea și obiectele studiate și dezvoltând realizarea unui obiectiv util și real<sup>28</sup> .

În prezenta lucrare științifică, intenționăm să aducem un plus de cunoaștere în ceea ce privește definirea și analiza metodelor și tehnicilor contabilității de gestiune și calculației costurilor în domeniul transportului public de persoane din țara noastră, demonstrând importanța utilizării acestor metode și punând bazele unui cadru general de abordare a acestei tematici. Efectul perspectivei aplicative, expune rezultatele obținute în urma efectuării cercetării oferind un răspuns clar întrebărilor legate de importanța repartizării costurilor din domeniul transportului public de persoane, precum și a concluziilor legate de evaluarea performanței la nivel de sistem,

*<sup>26</sup> Le Moigne Jean – Louis, Le constructivism, Le Moigne Ingenium, Philosophie 2002, p. 258-264* 

*<sup>27</sup> Ionașcu I., Epistemologia contabilități, Editura Economică 1997, p. 87- 98*

*<sup>28</sup>Compte A. . citat de Kremer-Marietti, A. "Le positivisme", Paris, Puf, 1993, p. 6-9*

în termeni de costuri. Literatura de specialitate a definit constructivismul ca fiind "*curentul care consideră că lumea și realul nu sunt obiective, ci sunt produsul unei construcții sociale, rezultată ea însăși dintr-oconstrucție a spiritului. Astfel, cercetătorul este motivat să observe și să măsoare faptele pentru a cerceta cauzalitățile externe, interzicându-și orice raționament.* " 29 .

În baza celor prezentate, lucrarea științifică se încadrează pe axa **pozitivismconstructivism**. Cercetarea științifică, va debuta cu un demers teoretic, ce pornește de la stadiul actual al cunoașterii, în domeniul contabilității costurilor efectuate în entitățile economice de transport public de pesoane, la fundamentarea paradigmelor rivale, și va continua cu un demers științific realizat în baza unui studiu de caz, iar în încheiere intenționăm să venim cu noi propuneri.

## <span id="page-15-0"></span>**Demersul metodologic**

Literatura de specialitate definește metodologia ca fiind, procesul parcurs pentru realizarea lucrării de cercetare, unde se folosesc diferite metode și tehnici pentru atingerea obiectivelor propuse<sup>30</sup> . Pentru un cercetător, alegerea metodelor în demersul cercetării nu este un act obligatoriu, astfel, cercetătorul are libertatea privind alegerea metodelor și tehnicilor de cercetare, în funcție de cadrul epistemologic în care cercetarea va fi dezvoltată și nu în ultimul rând de specificitatea obiectului cercetării<sup>31</sup> . În vedera atingerii obiectivului general și obectivele secundare formulate în faza premergătoare a cercetării, vom debuta cu o cercetare teoretică în care vom analiza procesul de implementare a normelor financiar-contabile, implicit metodele de calculație a costurilor și vom continua cu o cercetare aplicată, destinată abordării practice în vederea implementării metodelor corespunzătoare repartizării costurilor și veniturilor într-o entitate economică de transport public de persoane. Literatura de specialitate menționează că "metodologia fără epistemologie nu este decât o ruină a reflecției"<sup>32</sup> motiv pentru care, considerăm că, în lucrarea de față principalul obiectiv trebuie să precizeze într-o viziune integratoare și coerentă, cadrul epistemologic și metodologic în domeniul contabilității

<sup>29</sup>*Mahe de Boilslandele H., 1998, citat de Nicilescu Mariana în lucrarea "Epistemologie. Perspectiva interdisciplinară" Editura Biblioteca Târgoviște 2011, p. 68*

*<sup>30</sup>Niculescu M., OP. Cit , p. 71*

*<sup>31</sup> Niculescu M. OP. Cit , p. 79*

*<sup>32</sup> [https://doi.org/10.1002/9781405165518.wbeoss148,](https://doi.org/10.1002/9781405165518.wbeoss148) Social Epistemology, [Steve Fuller,](https://onlinelibrary.wiley.com/action/doSearch?ContribAuthorStored=Fuller%2C+Steve) First published: 15 February 2007*

costurilor. Cunoașterea metodologiei<sup>33</sup> și a limbajului științific, atât din domeniul contabilității cât și din domeniul transportului public de persoane, sunt necesare pentru formalizarea problematicii, analiza și interpretarea datelor. Acest demers științific este definit ca studiul metodelor utilizate pe întregul parcurs al cercetării și de validare al procesului de elaborare a cunoștințelor<sup>34</sup> .

În elaborarea prezentei cercetări științifice, au fost utilizate următoarele tehnici și metode de cercetare:

- Cercetarea teoretică documentară, esențială pentru orice demers științific privind colectarea cunoștințelor necesare pentru demararea cercetării empirice, întrucât, analizează și prezintă parcurgerea literaturii de specialitate aferentă domeniului de studiu în contextul diferitelor referințe contabile la nivel național, european și internațional;
- Metoda statistică ce cuprinde totalitatea operațiilor de culegere, sistematizare, grupare, prelucrare, analiză și interpretare a datelor și informațiilor necesare pentru demersul cercetării;
- Metoda anchetei prin chestionar, o tehnică de investigare ce cuprinde un set de întrebări scrise în raport cu ipotezele cercetării, ordonate logic și psihologic, care, prin administrarea de către cercetător, aduce din partea persoanelor intervievate, răspunsuri ce urmează a fi înregistrate în scris;
- Metoda reprezentării grafice, utilizată pentru prezentarea vizuală a structurii elaborate pe baza subiectului cercetării;
- Analiza descriptivă, folosită în prezentarea principalelor avantaje ale metodelor de repartizare a costurilor și a veniturilor într-o entitate economică în vederea creșterii performanței;
- Compararea informațiilor ce este utilizată pentru prelucrarea și prezentarea datelor culese din entitățile economice de transport public de persoane din România.

În concluzie, având ca bază metodologia de cercetare utilizată, ne-am construit demersul nostru științific prin îmbinarea cercetării teoretice și empirice, pentru a găsi posibilități de perfecționare a contabilității serviciilor de transport public de persoane, formulând propuneri și

*<sup>33</sup> Niculescu M. OP. Cit , p. 79 108*

*<sup>34</sup> Niculescu M. OP. Cit , p. 79 109*

la problemele identificate, acestea fiind dezvoltate atât pe parcursul lucrării cât și în capitolul de final al prezentei cercetări științifice. Demersul prezentei cercetări științifice se va focaliza pe activitatea desfășurată în cadrul RATB, care este interpretat în amănunt, reprezentând referiri detaliate despre entitate, cu luarea în considerare a tuturor paricularităților sale contextuale;

## <span id="page-17-0"></span>**Structura tezei de doctorat**

Planul unei teze de doctorat trebuie să satisfacă exigențele contradictorii împărțite între o funcție euristică (ușurarea analizei și descoperirii), o funcție de comunicare (prezentarea informațiilor și ideilor), precum și o funcție de argumentare (aprobarea ori respingerea propunerilor)<sup>35</sup> . Prin studiul literaturii de specialitate am elaborat fondul teoretic, alături de cercetările empirice realizate în demersul proiectului de cercetare, iar datele statistice disponibile au constituit baza eleborării prezentei lucrări științifice. Lucrarea este structurată pe șase capitole, pornind de la prezentarea teoriilor și metodologiilor formulate pe parcursul elaborării tezei, completată cu contribuțiile proprii și finalizând cu aplicarea acestora în scopul prelucrării datelor disponibile, precum și intrepretării rezultatelor astfel obținute.

În acest context, structura prezentei teze de doctorat este generată de obiectivele propuse și direcțiile de cercetare prezentate în metodologia de cercetare științifică. Elaborarea tezei de doctorat debutează cu "*Introducere*", ce cuprinde contextul cercetării științifice, obiectivele și motivația cercetării științifice, ipotezele cercetării științifice, poziționarea epistemologică a cercetării științifice, metodologia cercetării științifice și structura tezei de doctorat. Urmează cele șase capitole ale tezei de doctorat ce asigură o imagine completă privind metodele și modelele de perfecționare a contabilității în entitățile economice din domeniul transportului public de persoane.

**Capitolul I**, "*Locul, rolul și evoluția transportului public de persoane la nivel național și internațional*", prezintă o incursiune a rolului și importanței transportului public de persoane în evoluția progresului tehnic deosebit de puternic în economia mondială. Această evoluție a fost prezentată în acest capitolul plecând de la mașina cu aburi, apariția căilor ferate și a navigației, ce au condus la relațiile strânse dintre transporturi și activitățile economice. În acest context, alegerea unei strategii contabile optime privind repartizarea costurilor și a veniturilor are o

*<sup>35</sup>Rauveyran J.C., Le guide de la these: du project a la soutenance, Ed. Maisonneuve & Larose, Paris 1999, p. 68*

deosebită importanța într-o entitate de transport public de persoane pentru creșterea performanței entității economice. Impactul produs de presiunea bugetară și diversificarea cererii pe piață, privind transportul public de persoane în cadrul structurilor economice indiferent de mărime sau de statut ,constă în necesitatea unui sistem contabil de organizare și transmitere a informațiilor descriptive, în vederea elaborării deciziilor strategice. Am prezentat în acest capitol importanța sistemului de transport public de persoane ce se caracterizează prin sarcini (cerințe de deplasare a persoanelor și bunurilor), structură (mijloace de transport, echipamente, infrastructură, operatori umani) și tehnologie (modalități de interacțiune a componentelor structurii pentru a îndeplini sarcini). Prin rețeaua infrastructurii, sistemul de transport public de persoane, conferă teritoriului o accesibilitate diferențiată a locurilor (spații), această accesibilitatea fiind o condiție esențială dar nu suficientă pentru dezvoltatrea economică ce măsoară dimensiunea activităților de utilizare a terenului prin intermediul sistemului de transport. În ansamblu, organizarea transportului public de persoane intră în atribuțiile municipalității. Transportul public de persoane este unul dintre motoarele economiei naționale, ce pune accentul pe planificarea, organizarea, gestionarea, controlul și executarea serviciului de transport public de persoane. Din acest punct de vedere, transportul public de persoane reprezintă o extindere a activității producției industriale. Am încheiat acest capitol prezentând unele aspecte privind realitățile și perspectivele transportului public de persoane din România, implicit Regia Autonomă de Transport București. Am folosit informații din cadrul RATB, pentru a pune în aplicație utilizarea metodelor de repartizare a costurilor și a veniturilor pentru creșterea performanței în entitățile economice de transport public de persoane. Demersul prezentei cercetări științifice se va focaliza pe activitatea desfășurată în cadrul RATB, care este interpretat în amănunt în acest capitol reprezentând referiri detaliate despre entitate, cu luarea în considerare a tuturor paricularităților sale contextuale

**Capitolul II**, *"Analiza strategică a profitabilității în entitățile economice de transport public de persoane"*, prezintă elementele care participă la elaborarea analizei strategice, pentru identificarea factorilor de influență ai profitului și determinarea riscurilor și necesitatea utilizării tabloului de bord echilibrat ca instrument de pilotaj precizând unele aspecte privind activitatea de audit intern în entitățile economice de transport public de persoane. Am evidențiat faptul că, tabloul de bord reprezintă un sistem de indicatori în mărimi absolute și relative și este utilizat în evaluarea, controlul și ameliorarea deciziilor atât de managementul de vârf cât și de managementul de linie, oferind posibilitatea stabilirii obiectivelor imediate și validarea realizărilor față de previziuni. În vederea susținerii demersului nostru științific, am acordat interesul cuvenit celor cinci forțe determinante ale transportului public de persoane, prin remarcarea celor mai importante caracteristici și anume: concurenții, potențialii participanți pe piață, produsele echivalente, puterea de a negocia cu clienții și nu în ultimul rând puterea de negociere a furnizorilor de factori de producție. Poziția de lider al costurilor a fost modelul strategic adoptat în demersul capitolului. Plecând de la ideea de bază că activitatea de exploatare a unei entități de transport persoane, este principalul factor care condiționează sporirea rentabilității economice, pentru a reduce deficiențele și a îmbunătăți randamentul activității în vederea creșterii profitului am realizat o analiză SOWT în cadrul RATB. În cuprinsul acestui capitol am realizat o analiză strategică a profitului din exploatare, prin prezentarea modului în care profitul din exploatare se modifică de la un an la altul și prin abordarea a trei componente principale ce caracterizează succesul entității economice, aplicâd strategia de lider al costurilor privind creșterea performanței entității economice. De asemenea, am scos în evidență necesitatea auditării activităților și implicit activității financiar-contabile în entitățile economice care prestează servicii de transport public de persoane, privind nevoia de informații a managementului, nevoie care în timp a evoluat.

În demersul acestui capitol am confirmat validarea integrală a *ipotezei (I1), respectiv: "Informațiile legate de analiza strategică a unei entități economice , constituie punctul de plecare în evaluarea entității privind identificarea factorilor de influență ai profitului și determinarea riscurilor",* prin rezultatele obținute pe bază de calcule pentru studierea fenomenelor și proceselor economice care au loc la nivelul entităților economice de transport public de persoane, a rezultatelor economico-financiare obținute în raport cu obiectivele propuse.

**Capitolul III**, intitulat "*[Arhitectura metodelor de repartizarea costurilor și v](file:///C:/Users/User/Desktop/capitoluli%201%20teza.docx%23_Toc454376692)eniturilor în entitățile publice de transport public de persoane*", prezintă repartizarea costurilor în activitatea de bază a unei entități de transport public de persoane, ținând cont de sectoarele de activitate și de particularitățile activității. În acest context putem enumera costurile constituite din cheltuielile cu întreținerea și reparațiile mijloacelor de transport, cheltuielile aferente depourilor (tramvaie, troleibuze) și autobazelor (autobuze) etc. Am realizat o scurtă prezentare a costurilor de transport public de persoane, și am arătatat scopurile și criteriile de repartizarea a costurilor. Totodată, am scos în evidență faptul că, într-o entitate economică de transport public de persoane, contabilitatea managerială, îi ajută pe manageri să ia decizii benefice privind utilizarea metodelor

adecvate de repartizare a costurilor și aprecierea corectă a valorii probabilităților de realizare a unui cost controlat prin analiza abaterilor. Prin aprofundarea metodelor de repartizare a costurilor și analiza abaterilor, am demonstrat necesitatea utilizării metodelor de repartizare a costurilor și analiza abaterilor privind creșterea performaței într-o entitate economică de transport public de persoane. În demersul acestui capitol, am tratat metodele tradiționale de calculație a costurilor (metoda globală, metoda pe comenzi și pe faze de fabricație), metodele evoluate de calculație a costurilor (Standard cost, THM, Georges Perrin, Direct costing) și metodele de perfecționare a costurilor (ABM și Target costing, ABC). În ceea ce privește analiza abaterilor vânzărilor de servicii, într-o entitate economică de transport public de persoane, am demonstrat faptul că managerii folosesc informațiile furnizate de abateri pentru a-și repartiza eforturile în mod sistematic cu mai multă atenție domeniilor unde abaterile nefavorabile sunt mai mari, astfel având posibilitatea de a găsi măsuri corective în procesul de producție viitor și totodată în evaluarea performanței. Creșterea performanței într-o entitate de transport public de persoane este influențată într-un mod considerabil de metodele de repartizarea ale costurilor și de informațiile suplimentare referitoare la modificările volumului vânzărilor prin separarea abaterii imputabile volumului vânzărilor și abaterea cantității vânzărilor.

De asemenea, am tratat aspectele privind bugetul static, bugetul flexibil și abaterile în raport cu acestea. Analiza abaterilor poate fi aplicată costurilor calculate pe activități pentru a obține mai multe informații legate de cauzele diferențelor dintre costurile efective ale activităților și cele prevăzute în bugetul static sau în cel flexibil. Urmare a întregului parcurs privind mecanismul de repartizare a costurilor și analiza abaterilor în entitățile economice din domeniul tranportului public de persoane, prin parcurgerea tuturor etapelor propuse și prin rezultatele obținute, constatăm validarea în întregime a ipotezei (I2), respectiv: *"Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității în entitățile economice de transport public de persoane"*

În **Capitolul IV**, **"***Posibilități de creare a unui cadru consistent și predictibil din perspectiva repartizării costurilor și a venturilor departamentelor auxiliare***",** am prezentat elementele participante la crearea unui cadru consistent și predictibil al costurilor și veniturilor într-o entitate economică de transport public de persoane, cu utilitate pentru managerul infrastructurii, precum și necesitatea evidențierii importanței sistemului de transport public de persoane din România. În demersul acestui capitol am aprofundat metodele de repartizare a costurilor departamentelor auxiliare, a costurilor comune și a veniturilor. Pentru a ilustra avantajele metodelor de repartizarea a costurilor și a veniturilor am realizat analize aplicative, evidențiind relevanța alegerii metodelor optime de către managementul entității economice de transport public de persoane în vederea deciziilor pentru îmbunătățirea performanței entității economice. Am prezentat importanța analizării abaterilor într-o entitate economică de transport public de persoane ținând cont de faptul că fiecare abatere calculată reprezintă diferența dintre o valoare bazată pe rezultatul efectiv și valoarea bugetată corespunzătoare. Astfel, determinarea abaterilor sunt utile managerilor entității economice în privința deciziilor de planificare și control ale activității. Informațiile furnizate de abateri sunt folosite de manageri pentru a-și repartiza eforturile în mod sistematic cu mai multă atenție domeniilor unde abaterile sunt mai mari, astfel având posibilitatea de a găsi măsuri corective în procesul de producție viitor și totodată în evaluarea performanței. Am evidențiat faptul că, abaterile sugerează uneori o schimbare necesară la nivelul strategiei, motiv pentru care, modul de determinare al abaterilor înregistrate față de programele stabilite privind realizarea serviciului, constituie baza de analiză și de calcul al efectelor, cauzele care au produs aceste diferențe ale procesului de producție într-o entitate economică de transport public de persoane. În cadrul acestui capitol am confirmat validarea integrală a *ipotezei (I3) "Informațiile privind costurile departamentelor auxiliare sunt esențiale pentru elaborarea bugetului",* prin rezultatele obținute pe bază de calcule ale costurilor și veniturilor într-o entitate de transport public de persoane.

**Capitolul V** al cercetării științifice, *"Utilizarea metodei ABC pentru repartizarea costurilor și a veniturilor în entitățile economice de transport public de persoane"*, tratează metoda de minimizare a costurilor, fiind o condiție esențială pentru creșterea performanței în entitățile economice de transport public de persoane. Cercetarea empirică realizată în vederea demersului științific a urmărit realizarea unui studiu cu privire la organizarea și perfecționarea contabilității de gestiune utilizată în transportul public de persoane. În vederea argumentării necesității utilizării metodei ABC în domeniul transportului public de persoane, am procedat pe de o parte la elaborarea unei cercetări teoretice prin fundamentarea literaturii de specialitate privind contabilitatea de gestiune și clasificarea/ordonarea metodelor de calculație a costurilor, iar pe de altă parte am procedat la introducerea anchetei bazate pe chestionar între instrumentele calitative de colectare a datelor (ANEXA 1). Chestionarul realizat, a avut ca scop obținerea în mod direct a răspunsurilor respondenților privind opinia lor. Obiectivul principal al chestionarului a urmărit obținerea unui număr cât mai mare de informații referitoare la "*Utilizarea metodelor de repartizare a costurilor pentru creșterea performanței entităților economice de transport public de persoane*". În urma analizei modalității prin care contabilitatea de gestiune este înregistrată, în entitățile economice de transport public de persoane subvenționate de municipalitate, am observat că acestea utilizează din inerție metoda globală.

**Capitolul VI,** "*Implementarea metodei de calculație a costurilor ABC în entitățile economice de transport public de persoane pentru creșterea performanței*" prezintă etapele necesare pentru implementarea metodei de calculație a costurilor ABC în cadrul entităților economice de transport public de persoane, respectiv: analiza strategică prin metoda ABC, analiza comparativă a metodelor tradiționale de contabilitate de gestiune utilizate în cadrul entităților economice de transport public din România cu metoda de calculație a costurilor ABC, organizarea contabilității de gestiune în cadrul RATB prin metoda globală, organizarea contabilității de gestiune și calculației costurilor prin metoda ABC în RATB.

Urmare a demersului științific realizat în acest capitol am evidențiat aportul metodei ABC asupra deciziilor manageriale și **validarea ipotezelor** *(I4) "Analiza strategică prin metoda ABC, constă în determinarea unei logici a finalității și cooperării în vederea stabilirii obiectului activităților care sunt desfășurate la nivel intern pentru creșterea performanței", respectiv* **(I5)** *"Implementarea metodei de calculație a costurilor ABC, contribuie la creșterea performanței, în entitățile de transport public de persoane din România***"**.

Prezenta teză de doctorat se încheie cu *"Concluzii"*, prilej de a evidenția caracterul inovator al temei de cercetare științifice ce este dedus și susținut prin analizele, sintezele și studiile aplicative prezentate pe parcursul lucrării. Concomitent prezentăm contribuțiile proprii realizate de-a lungul demersului cercetării și perspectivele viitoare ale cercetării, perspective ce înnobilează prezentul demers, deoarece exemplifică dorința concretă de cerecetare a autorului, precum și necesitatea abordării unor probleme descoperite pe parcursul demersului, dar care depășeau aria de cuprindere a acestuia. Concluziile care se desprind în urma demersului de cercetare reprezintă cumulul eforturilor realizate pe întreg parcursul tezei de doctorat. Teza de doctorat are la bază numeroase surse bibliografice studiate în cadrul Bibliotecii Naționale din București și Bibliotecii Universității Valahia din Târgoviște, ce completează conținutul redactat în continuare.

## <span id="page-23-1"></span><span id="page-23-0"></span>**CAPITOLUL I: LOCUL, ROLUL ȘI EVOLUȚIA TRANSPORTULUI PUBLIC DE PERSOANE LA NIVEL NAȚIONAL ȘI INTERNAȚIONAL**

Dacă aș fi întrebat oamenii ce își doresc mai mult, ei ar fi răspuns : "un cal mai rapid"

Henry Ford

Economia de astăzi este produsul unității monetare de ieri și o prefigurează într-o anumită măsură pe cea de mâine. Activitatea omenească determinată de caracterul limitat al resurselor rare și de caracterul nelimitat al trebuințelor, dar și satisfacerea activității umane este într-o continuă analiză științifică<sup>36</sup> . Mai concis, economia se poate defini ca "fiind mecanismul prin care, utilizarea resurselor rare, sunt necesare pentru satisfacerea nevoilor"<sup>37</sup> .

## <span id="page-23-2"></span>**1.1. Locul transportului public de persoane în economia națională**

Economia națională constituie ansamblul de activități economice care s-au format în sectoare de activitate, ramuri, subramuri, etc, la nivelul unui stat, între care se stabilesc legături reciproce, pe baza cărora se realizează mișcarea bunurilor și serviciilor privind funcționarea și dezvoltarea economică a societății<sup>38</sup> . Dezvoltarea economică a unui stat, transformă considerabil volumul de bunuri economice create și intensifică mobilitatea populației în cadrul teritoriilor publice. În prezent toate activitățile omului sunt legate de transportul public, altfel spus, transportul public de persoane se află la temelia dezvoltării economice, întrucât acesta este o componentă esențială a oamenilor, ce le oferă posibilitatea de deplasare și are o contribuție

*<sup>36</sup>Lionel Robbins, An essay on the nature and significance of economic science, Macmillan or CO., Limited ST. Martin'S STREET, LONDON 1932, p. 3-7*

*<sup>37</sup>Ciurea I.,Economia politică, vol. I, Etidura Universitatea Pitești, 2004, p. 1*

*<sup>38</sup>http//ro.dictionarfiscal.ro/article/517/Definitii-Economia-Nationala*

remarcabilă în vederea satisfacerii nevoilor materiale și spirituale ale societății omenești<sup>39</sup> . În opinia multor specialiști, globalizarea a fost, este și va fi condiționată de performanțele transporturilor. Transporturile de mărfuri și de persoane au devenit planetare și plurimondiale, asimilând în progrese tehnologice cuceririle științifice. În stadiul atins de dezvoltarea economică, după producția agricolă, progresele tehnologice constituie o necesitate de bază în domeniul transporturilor. Din punctul nostru de vedere, globalizarea economiei va fi atinsă doar atunci când bunurile și serviciile, capitalul și munca vor circula liber, iar entitățile economice din orice domeniu de activitate, vor fi tratate în mod egal de autoritățile din orice stat, fără diferențe de origine sau de naționalitate. Criza economică a fost resimțită și în țara noastră, având un impact diferit asupra tuturor ramurilor de ativitate. Structura sectorului economic terțiar este modificată prin transformarea unităților economice de stat în regii autonome sau societăți comerciale prin Legea 15/1990. Efectele crizei economice asupra serviciilor de transport public de persoane au devenit vizibile începând cu anul 2010 și au fost mult mai pronunțate în transportul rutier public de călători decât transportul feroviar de călători. În tabelul 1.1 sunt prezentați indicii prețurilor de consum, pentru principalele grupe de servicii din România, pentru perioada 2011 – 2016 40 .

*Tabel 1.1. - Indicii prețurilor de consum, pentru principalele grupe de servicii pentru perioada 2011 – 2016*

<sup>39</sup>*Gheorghe I.Ion,Transportul public și rural de călători, Ed. ASE București 2008, p. 13-25*

*<sup>40</sup> Anuarul Statistic al României în perioada 2010-2016*

*(Sursa: Anuarul Statistic al României în perioada 2010-2016)*

În România, analiza dinamicii prețurilor serviciilor de transport public pe baza indicilor ilustrați în tabelul 1.1 se prezintă astfel:

$$\mathbf{I}\_1 = \frac{\text{In}\_{2011}}{\text{In}\_{2010}} \ast 100 = \frac{105,74}{105,83} \ast 100 = 99.91\%$$

$$\mathbf{I}\_2 = \frac{\text{In}\_{2012}}{\text{In}\_{2011}} \ast 100 = \frac{102,55}{105,74} \ast 100 = 96.98\%$$

$$\mathbf{I}\_3 = \frac{\text{In}\_{2013}}{\text{In}\_{2012}} \ast 100 = \frac{104,07}{102,55} \ast 100 = 101,48\%$$

$$\mathbf{I}\_4 = \frac{\text{In}\_{2014}}{\text{In}\_{2013}} \ast 100 = \frac{102,29}{104,07} \ast 100 = 98.29\%$$

$$\mathbf{I}\_5 = \frac{\text{In}\_{2015}}{\text{In}\_{2014}} \ast 100 = \frac{101,78}{102,29} \ast 100 = 99.50\%$$

Analizând indicii serviciilor de transport public, se poate observa o scădere a prețurilor cu 0,90% în anul 2011 față de anul 2010, de asemenea o scădere cu 3,02% în anul 2012 față de anul 2011, o creștere cu 1,48% în anul 2013 față de anul 2012, o scădere cu 1,78% în anul 2014 față de anul 2013, și iarăși o scădere cu 0,50% în anul 2015 față de anul 2014. Făcând o analiză în dinamică a indicilor prețurilor pe baza datelor de mai sus, observăm o scădere în perioada 2010 – 2013, creștere în anul 2013, urmând ca în următoarea perioadă 2014 - 2015 să aibă loc o altă scădere a prețurilor. Dificultățile apar în mod frecvent, iar una din cele mai grave fiind transportul călătorilor fără ca aceștia să plătească prețul călătoriei, de unde rezultă scăderea puterii de vânzare. Prezentăm în tabelul 1.2. evoluția cifrei de afaceri aferentă principalelor entități de transport public din România.

*Tabel 1.2. - Evoluția cifrei de afaceri a principalelor entități economice de transport public de persoane din România în perioada 2014 - 2016*

*(Sursa: Site-ul Ministerului Finanțelor)*

Așa cum arată tabelul 1.2., în perioada 2014 – 2016, s-a înregistrat o evoluție relativ pozitivă a cifrei de afaceri, ceea ce înseamnă că transportul public de persoane contribuie pozitiv la formarea venitului național. Trebuie precizat faptul că, statul român susține prin măsuri legislative și economice, dezvoltarea transportului public de persoane, precum și dezvoltarea infrastructurii aferente prin subvențiile acordate. Raporturile dintre autoritățile administrației publice locale și operatorii de transport public de persoane au la bază relații contractuale,

stabilite în conformitate cu contractul de concesiune al serviciului prestat<sup>41</sup> . Facilitățile acordate entităților de transport public de persoane, pentru serviciul prestat în limitele unității administrativ-teritoriale, este suportat de municipalitate. Finanțarea și realizarea investițiilor aferente transportului public de persoane se face cu respectarea legislației în vigoare privind inițierea, fundamentarea, promovarea și aprobarea investițiilor publice și a principiilor autonomiei financiare a operatorilor de transport privind suportarea de către utilizatori și recuperarea integrală, prin tarif, a costurilor de exlpoatare, reabilitare și dezvoltare. Autoritățile administrației publice locale, au competența exclusivă privind asigurarea, coordonarea, organizarea și monitorizarea transportului public de călători<sup>42</sup> . Entitățile economice aflate în subordinea Autorităților administrației publice locale ce execută serviciul de transport public de persoane, își desfășoară activitatea respectivă conform legii nr. 15/1990 privind reorganizarea unităților economice de stat ca regii autonome și societăți comerciale<sup>43</sup> . La nivelurile guvernamentale, politicile publice au în vedere o serie de indicatori de performanță având la bază obiective/misiuni specifice prezentate în tabelul 1.3.

*Tabel 1.3. - Indicatorii de performanță privind efectuarea transportului public de persoane*

*(Sursa:Raicu Ș., Mihăiță M., Roșca E./Metode de gestionare a eficienței transportului public de călători prin indicatori și valorile respective de bună practică, p. 1-4)*

Deși transportul public de persoane deține un loc important în cadrul actvităților umane, acesta constituie o problemă financiară greu de rezolvat în majoritatea orașelor din România Obiectivul principal al entităților economice de transport public de persoane este servirea clienților (călătorilor) la cel mai înalt nivel al cerințelor. Acest deziderat trebuie realizat cu costuri suportabile de către entitățile economice de transport public, aflate în subordinea

<sup>41</sup>*Legea nr.92/2007 privind serviciile de transport public local.*

*<sup>42</sup>Gheorghe I.Op. Cit., p. 67-70*

*<sup>43</sup>Legea nr. 15 privind reorganizarea unităților economice de stat ca regii autonome și societăți comerciale*

municipalității privind dezvoltarea și modernizarea activităților de transport<sup>44</sup> . Principalele funcțiile ale serviciului de transport public de persoane și indicatorii de performanță sunt prezentate în tabelul 1.4..

*Tabel 1.4. - Funcțiile serviciului de transport public de persoane și indicatorii de performanță* 

*(Sursa: prelucrare autor)*

*<sup>44</sup> Popa M; Raicu, Ș; Rosca, E; Costescu, D. Optimal planning for developing, modernizing and maintaining the street infrastructure of dense and large urban areas. edited by: brebbia, ca, urban transport xiii: urban transport and the environment in the 21st century, wit transactions on the built environment, vol. 96, p.: 471-480, 2007, isi web of science, p. 1-4*

Considerăm că este necesar să precizăm că, transportul public de persoane trebuie să fie accesibil pentru populația care include și unele categorii defavorizate, care nu își pot permite financiar transportul individual sau nu au capacitatea să îl utilizeze. Activitatea în sectorul transportului public se desfășoară conform principiilor prezentate în figura 1.1 45 .

Principiul care guvernează procesele de planificare și investiții, inclusiv criteriile folosite pentru alegerea alternativelor de investiții

Principiile transportului public de persoane Principiul de stabilire a prețurilor, de recuperare a costurilor, fiscale și de subvenționare, inclusiv stabilirea de tarife, mecanismele de finanțare a infrastructurii și de utilizare a subvențiilor pentru a atinge obiectivele noncomerciale esențiale, cum ar fi menținerea serviciilor neremunerate sau a infrastructurii

Principiul care guvernează aranjamentele instituționale, inclusiv rolurile publice (guvernul) și sectorul privat și organizarea de funcții din sectorul public

Principiul care guvernează operațiunile, concurența și cadrul de reglementare, inclusiv măsuri pentru a proteja interesul public prin sistemul de controale de reglementare și care să îmbunătățească standardele de siguranță și de mediu

*(Sursa: Raicu Ș. Sisteme de transport, Editura AGIR, București, 2007, p. 20-25)*

Economia națională cuprinde trei sectoare constituite din domenii diferite de activitate economică sau socială: sectorul economic primar (agricultură, sivicultură, pescuitul, industria extractivă), sectorul economic secundar (industria prelucrătoare, construcțiile și lucrările publice), sectorul economic terțiar (prestări servicii în învățământ, bănci, cercetare, asigurări, distribuire, transport etc.)<sup>46</sup> . În România, transportul public de călători ocupă unul dintre cele mai importante locuri în economia națională, fiind totodată o componentă indispensabilă vieții, pentru deplasarea membrilor societății.

*Figura 1.1. Principiile transportului public de persoane*

 *<sup>45</sup>Raicu Ș., Sisteme de transport, Ed. AGIR, București, 2007, p. 20-25*

*<sup>46</sup>Gheorghe Călin Toma, Economia formă a acțiunii umane, Ed. ASE, București 2008, p. 18*

*(Sursa:Proiecție autor)*

În orice economie națională, transportul public de persoane reprezintă o prioritate, în strategia de dezvoltare socio-economică, iar funcționarea sa este identificată ca o utilitate publică<sup>47</sup>. Transportul public de persoane reprezintă prelungirea proceselor de producție în sfera circulației și totodată una dintre cele mai importante funcții ale unui oraș, întrucât, prin intermediul acestuia se asigură unitatea și coerența tuturor activităților sale<sup>48</sup> .

## <span id="page-31-0"></span>**1.2. Rolul transportului public de persoane în funcție de cerere și ofertă**

În ultimele decenii nivelurile de mobilitate ale oamenilor au crescut substanțial în toate statele lumii. Acest fapt ridică îngrijorarea cu privire la creșterea utilizării mașinilor private și implicațiile acesteia în ceea ce privește congestia și poluarea. O altă trăsătură importantă care trebuie avută în vedere în luarea deciziilor privind transportul public de persoane este natura

*<sup>47</sup>Gheorghe I.Ion, Op. Cit., p. 13-25*

*<sup>48</sup>Nașcu Ioan, Managementul Serviciilor de Ttransport, Ed. SYLVI, București 1999, p 7*

actuală și în schimbare a societății și a modelelor de stil de viață care generează nevoi diversificate de călătorie. Majoritatea persoanelor sunt în prezent foarte dependente de călătoriile cu mașinile particulare. Alte motive decât funcțiile sale instrumentale par să joace un rol important, cum ar fi sentimentele de senzație, putere, libertate, statut și superioritate. În plus, beneficiile percepute ale autoturismele particulare depind de stilul de viață și de relațiile socialspațiale angajate de utilizator. Prin urmare, este necesar să se promoveze politici care să reducă dependența de transport privat, precum și nevoia de a conduce, oferind alternative la condus.

Pentru creșterea economică într-o țară, sunt necesare trei elemente de bază și anume: sistemul de transport, o sursă adecvată de energie și un sistem de comunicații corespunzător. Sistemul de transport este o componentă integrantă a producției și distribuției. Într-un stat atât producția pe scară largă cât și distribuția de masă, sunt necesare pentru dezvoltarea economică, iar pentru aceasta este necesar un transport public de persoane ieftin și eficient. Activitatea de transport public de persoane este o cerere derivată din cererile economiei naționale, fiind influențată de: schimbările din structura producției diferitelor ramuri ale economiei naționale; volumul producției din diferitele ramuri ale economiei naționale; schimbările din structura deplasărilor făcute de populație; nivelul tarifelor de transport; creșterea/reducerea după caz a distanței medii de transport, privită la nivelul economiei naționale, al beneficiarului serviciului de transport public de persoane și al operatorului, cu implicații asupra costurilor.<sup>49</sup>

Transportul de mărfuri sau persoane, este rezultatul unei serii de alegeri realizate pentru a efectua serviciul de transport, din partea călătorului, în cazul deplasărilor de persoane, sau din partea transportatorului (producători, comercianți, expeditori) pentru transportul de mărfuri. Alegerile care motivează cererea de transport, cu specificațiile sale sunt multiple. Pentru călător, cererea este determinată de alegerea de a face o deplasare pentru un anumit motiv, pe o anumită rută și într-o anumită perioadă a zilei<sup>50</sup> . Motivele pentru care cetățenii călătoresc sunt variate: deplasarea la locul de muncă, la magazin, la medic, vizite la rude, la instituțiile de învățământ, călătorii de afaceri, de plăcere etc. Decizia cetățenilor de a călători cu mijloacele de transport public, este determinată de anumiți factori precum: motivul, starea vremii, ambianța socială,

<sup>49</sup> *[https://doi.org/10.1111/j.1559-1816.1995.tb01594.x,](https://doi.org/10.1111/j.1559-1816.1995.tb01594.x) [Mark Van Vugt](https://onlinelibrary.wiley.com/action/doSearch?ContribAuthorStored=Vugt%2C+Mark) [, Ree M. Meertens](https://onlinelibrary.wiley.com/action/doSearch?ContribAuthorStored=Meertens%2C+Ree+M) , [Paul A. M. Van Lange,](https://onlinelibrary.wiley.com/action/doSearch?ContribAuthorStored=Lange%2C+Paul+A+M) Car Versus Public Transportation? The Role of Social Value Orientations in a Real*‐*Life Social Dilemm[a1](https://onlinelibrary.wiley.com/doi/abs/10.1111/j.1559-1816.1995.tb01594.x#fn1) February 1995*

*<sup>50</sup>Popa M.,Economia Transporturilor, Ed. Politehnica/PRESS2009, p. 65-66*

perspectiva temporară, starea sănătății călătorului, venitul persoanei, preferințe, calitatea serviciilor etc<sup>51</sup> .

## <span id="page-33-0"></span>**1.2.1. Cererea de transport public de persoane**

Teoria cererii stă la baza alocării veniturilor bănești limitate de către consumatorii raționali care se decid să cumpere diferite bunuri sau servicii. Prin cerere de transport se înțelege voința oamenilor de a plăti pentru serviciile de transport și felul în care această voință se modifică cu fluctuațiile de preț. Factorii pozitivi care influențează cererea de transport public de persoane sunt: dezvoltarea serviciilor de transport, calitatea și siguranța serviciilor<sup>52</sup> .

### *Figura 1.3. Constituirea transportului public de persoane*

*Caracterul variabil în timp: zilnic, săptămânal;*

 *Caracterul instantaneu: cu exceptia deplasării la locul de muncă și instituția de învățământ, cererea apare și pe distanțe scurte;*

- *Numărul mare de călători transportați;*
- *Caracter de substituție: scimbări de mijloace de transport;*
- *Accesibilitate bună;*
- *Multiplicitatea cererii: pentru o anumită destinație.*

*(Sursa: Gheorghe I.Ion, Transportul public și rural de călători, Editura ASE București 2008, p. 164-174)*

Întrucât transportul are un rol esențial economico-social, importanța economică a acestui serviciu, reiese din faptul că, asigură legătura dintre diferitele zone populate, având o influență semnificativă asupra mobilității pentru locuitorii unei regiuni, oferind premisele participării la diviziunea națională a muncii<sup>53</sup> . Cererea pentru transportul public de persoane constă în utilizarea de către entitățile economice publice de transport a mijloacelor mari de transport, ceea

*<sup>51</sup> [https://doi.org/10.1016/j.tranpol.2007.04.009,](https://doi.org/10.1016/j.tranpol.2007.04.009) Understanding attitudes towards public transport and private car: A qualitative study, Author links open overlay pane[lGabrielaBeirãoJ.A.Sarsfield Cabral](https://www.sciencedirect.com/science/article/pii/S0967070X07000522#!)*

*<sup>52</sup>Nacșu I.,Op. Cit. p. 19-23*

*<sup>53</sup>Coyle j.j. transportation a supply chain perspective 7th edition, p. 2-4*

ce conferă avantaje economice în condițiile unor limitări de traseu (compensate cu mersul pe jos) și de timp<sup>54</sup> . Relațiile dintre activitățile economice și transporturi, au format o legătură strânsă atât între membrii societății, cât și aceștia și natură. Concomitent, putem afirma faptul că, transportul public de persoane este una dintre cele mai importante funcții ale unui oraș, deoarece prin intermediul acestuia se asigură unitatea și coerența tutror activităților sale<sup>55</sup> . Lipsa mijloacelor de transport ar fi determinat ca producția de bunuri economice să se limiteze strict la resursele existente pe plan local<sup>56</sup>..Transportul public este privit în contextul dezvoltării generale a orașului, al importanței sale politice și social-culturale determinată fiind întinderea teritoriului servit al locuitorilor, volumul cererii de transport și specificul variației acesteia în timp și spațiu<sup>57</sup> . Dezvoltarea domeniului transporturilor, prin apariția de noi mijloace de transport, a eliminat izolarea economică și a permis specializarea și schimbul de activități.

## <span id="page-34-0"></span>**1.2.2. Oferta de transport public de persoane**

Procesul de producție în domeniul transportului constă în activitatea prestată pentru transportarea mărfurilor sau persoanelor dintr-un loc în altul, pe distanțe variabile, cu ajutorul mijloacelor de transport (terestre, subterane,navale sau aeriene) în condiții de siguranță, confort, comoditate<sup>58</sup> . În ceea ce privește calitatea în domeniul transportului de persoane, aceasta reprezintă ansamblul de măsuri tehnico-organizatorice, care contribuie la satisfacerea cererilor de transport ale călătorilor<sup>59</sup> . Pentru fiecare mod de transport se pot distinge, în mod convențional două componente ce prezintă caracteristici tehnice și economice diferite: Infrastructura și serviciile de gestiune, întreținere și exploatare aferente; Prestările de servicii folosind mijloacele de transport, material rulant. Analiștii producției de transporturi au demonstrat faptul că, prin intermediul costului de transport, măsura agregată a prestației prin tone/kilometri sau călători/kilometrii, nu poate surprinde complexitatea serviciilor oferite de un operator oarecare

<sup>54</sup>*Neacșu I., Ion G., Mateescu V.,Managementul serviciior de transport, Editura ASE , 1995, p. 15-18*

*<sup>55</sup>Caraiani G.,Transporturi și expediții internaționale, Ed. [Universitara](https://www.librariaonline.ro/edituri/universitara) 2012, p. 9-33*

*<sup>56</sup> https://www.scribd.com/doc/56457875/Calitatea-transporturilor*

*<sup>57</sup>Coyle j.j. Op. Cit. p 3-6*

*<sup>58</sup> https://www.scribd.com/doc/56457875/Calitatea-transporturilor*

*<sup>59</sup>Quinet E., Fondements de l' économie. Circuits économiques et comptabilités nationales* de L. *Leretaille*, *Infrastructures des transports, Economica, Paris, 1992, [Revue Économique,](https://ideas.repec.org/s/prs/reveco.html) Programme National Persée*, *vol. 34(5), p. 1039*

de transport<sup>60</sup> . Transportul public de persoane trebuie privit în contextul dezvoltării generale al orașului, a importanței sale politice și social-culturale determinante fiind întinderea teritoriului servit al locuitorilor, volumul cererii de transport și specificul variației acesteia în timp și spațiu.

Transportul public de persoane constituie un serviciu vital, iar pentru marile orașe, o nevoie absolută în vederea unei funcționări oarecum rezonabile, fiind constituit, în cele mai bune cazuri ca un monopol natural subordonat municipalității de gestionat, de regulă o entitate economică pentru modurile de transport<sup>61</sup> . De asemenea, transportul public de persoane este constituit dintr-o serie de factori stimulatori, cum ar fi distribuirea în spațiu a populației și creșterea timpului liber al cetățenilor.

*(Sursa: prelucrare autor cu date, Gheorghe I.Ion, Transportul public și rural de călători, Editura ASE București 2008, p. 206-227)*

Din punct de vedere economic, oferta este definită ca fiind un set de cantități dintr-un anumit bun, oferite vânzării la anumite niveluri imaginabile ale prețului, într-o perioadă determinată de timp. În domeniul transportului public de persoane, oferta se poate realiza prin dezvoltarea și modernizarea activităților și a mijloacelor de transport. Ținând cont de aspectele

*<sup>60</sup>Neacșu I., Ion G., Mateescu V.,Managementul serviciior de transport, Editura ASE , 1995, p. 19-20*

*<sup>61</sup>Quinet E.,* OP. Cit. p. 1040*.*

menționate anterior în demersul nostru științific, referitor la oferta în transportul public de persoane, putem considera că acestea sunt orientate către următoarele direcții<sup>62</sup>: Adaptabilitate sporită în condiții diferențiate de trafic; Creșterea gradului de utilizare a unor surse alternative de energie pentru a se diminua anumite tipuri de noxe; Crearea de noi tehnologii, care să aibă ca efect creșterea calității și eficienței sistemului de transport public de persoane. Dimensionarea nivelului cererii și al ofertei de transport implică un volum imens, de mare complexitate, care în final se concretizează, în realizarea parțială sau totală a acestui echilibru. Pentru aceasta este necesară o modalitate de stabilire a resurselor financiare pentru acoperirea deficitului de capacitate a transportului de persoane<sup>63</sup> . Pe plan mondial, necesitatea de deplasare a cetățenilor a fost realizată în mod diferit și în funcție de nivelul de dezvoltare al orașelor. Din motive istorice și economice, există diferențe în ceea ce privește utilizarea și extinderea transportului public de persoane pe plan mondial. În Europa de Vest, autoturismul propriu a cucerit piața serviciilor de transport în defavoarea transportului public de persoane, iar utilizarea frecventă a autoturismului propriu a generat trafic dificil, generator de stres, limitarea spațiului de parcare și mișcare, creșterea poluării. etc. Până în anii '90, în orașele Europei de Est, transportul public de persoane deținea rolul principal în economie. Entitățile de transport public de persoane, ofereau servicii de calitate slabă, cu mijloace de transport necorespunzătoare înregistrând beneficii minime sau pierderi, motiv pentru care, entitățile economice de transport public de persoane fac față cu greu transformărilor socio-economice ale perioadei de tranziție.

## <span id="page-36-0"></span>**1.3. Evoluția transportului public de persoane și efectele sale economice**

Evoluția transportului public de persoane a fost impusă de dezvoltarea progresivă a factorilor de producție. Sania, pluta și roata au fost marile invenții ale omului preistoric și au continuat să acorde importanță perfecționării transportului de mărfuri și persoane. Primele contribuții referitoare la influența transportului asupra dezvoltării economice generale datează de la mijlocul sec. al XIX-lea<sup>64</sup> . Multe dintre cuceririle tehnicii, mai mult sau mai puțin importante la vremea respectivă, au fost puse la baza dezvoltării și modernizării industriei tehnico-materiale

<sup>62</sup>*Gheorghe I.Op. Cit., p. 206-227*

*<sup>63</sup>Gheorghe I.Ion,op. cit., p. 206-207*

*<sup>64</sup>List F.,Das deutche National-Transport-System in volk-und staatswirth-shaftlicher Beziehung (Sistemul de transport național german în relație cu starea economiei naționale) Altona,Unități monetarepzig, Ed. Hammerich, reeditată de Transpress, Berlin, 1988, p. 257-271* 

a transporturilor care, ulterior au avut posibilitatea să asigure oamenilor o gamă variată de servicii într-un timp din ce în ce mai redus. Consolidarea macroeconomiei transporturilor de mărfuri și persoane se realizează mult mai târziu, când se pun în evidență ciclurile dezvoltării economiei private cu ciclurile investițiilor din transporturi, în special cele din infrastructurile de transport<sup>65</sup>. Dacă la începutul dezvoltării economiei, transportul constituia parte a activității de comerț, ulterior, prin adâncirea diviziunii muncii acesta se individualizează și contribuie la evoluția marii industrii, pe care o servește. În prezent majoritatea statelor lumii, aflate pe o direcție a evoluției proceselor economice și sociale, găsesc în domeniul transportului de mărfuri și implicit transportului public de persoane, necesitatea ameliorării fenomenelor de aglomerație, ameliorarea efectelor nedorite pe care transportul le generează legate de ecologie, dezvoltarea serviciilor coordonate și a sistemelor logistice care furnizează serviciul necesar pentru societate la un cost cât mai mic<sup>66</sup>. Progresul economic, social și politic al oricărui stat, comunitate, regiune, națiune sau grup, depinde de reducerea costului și de învingerea spațiului.

## <span id="page-37-0"></span>**1.3.1. Aspecte istorice privind transportul public de persoane**

Istoria reprezintă succesiunea unor procese generale sau sectoriale, intersectate de evenimente, în decursul unui timp obiectiv, dar trecut, un ansamblu de fapte în continuu și discontinuu. În cazul abordării sectoriale privind transporturile, ca parte a acțiunii umane generale asupra teritoriului locuit, istoria transporturilor descrie acțiunea fenomenologică și tehnologică a raportului mediu natural și tehnic, atât asupra mijloacelor de realizare a transporturilor, cât și a componentelor colaterale (sistemul de transport, infrastructura, și organizarea), ca un răspuns esențial la condiția unei epoci<sup>67</sup> . De-a lungul timpului s-a constatat că transportul face parte din dezvoltarea civilizației, de la apariția roții până la tehnologia de vârf a industriei auto. După apariția autostrăzilor și dezvoltarea industriei auto, transportul rutier a înregistrat un progres remarcabil și a devenit cel mai important și mai accesibil mod de transport marfă și persoane<sup>68</sup>. Dezvoltarea comerțului a făcut ca drumurile esențiale transportului, să capete denumirea negoțului pentru care erau folosite: drumul pe care se transporta sarea de la

<sup>65</sup>*Deleanu V, Mijloace de transport populare din România, Ed. Astra Museum, Sibiu, 2011, p. 5*

*<sup>66</sup>Nașcu I.,Op. Cit. p. 5*

*<sup>67</sup>Deleanu V, Op. Cit, p. 9*

*<sup>68</sup>Pencea R.,Dezvoltarea transporturilor, soluție pentru creșterea competitivității și modernizarea economiei românești, Revista de Transport și Logistică, Ediția nr. 35,2009, p. 28-30.*

mina până la târg era numit "Drumul sării", iar cunoscutul "Drum al mătăsii" nu era altceva decât drumul pe care prețioasele țesături chinezești ajungeau din China până în Imperiul roman<sup>69</sup> . Necesitatea deplasării mărfurilor și a oamenilor este consecința amplasării diferitelor locuri de producție de cele de consum sau de păstrare a acestora, iar în cazul deplasării oamenilor, de amplasarea diferită a locurilor de reședință și de cele de muncă, precum și pentru alte nevoi de ordin social<sup>70</sup> . Romanii aveau o mare nevoie de drumuri extinse și bine întreținute pentru a putea guverna întinsul imperiu creat de către aceștia. Ei au fost cei care au dezvoltat foarte mult drumurile pe tot cuprinsul imperiului mai întâi ca nevoie pentru uzul trupelor imperiale, ulterior, treptat și pentru uzul transportului de persoane și de mărfuri<sup>71</sup> .Transformarea domeniului transportului într-o activitate distinctă se datorează progresului tehnic deosebit de puternic în economia mondială. O influență decisivă asupra dezvoltării transportului a avut-o inventarea mașinii cu abur, care ulterior a facilitat apariția căilor ferate și a navigației. Putem aminti de o serie de alte descoperiri în domeniul industriei auto: construcția primului automobil acționat de un motor cu ardere internă (1855 - Karl Benz); invenția motorului cu ardere internă cu aprindere cu scânteie (1899); invenția primului avion (1905) – sunt tot atâtea evenimente care au marcat evoluția și diversificarea transporturilor<sup>72</sup> . Odată cu evoluția civilizației, transportul a devenit un domeniu al activității social-economice, esențial deplasării bunurilor materiale și a oamenilor, cu ajutorul unor mijloace de transport, pe diferite căi de circulație, în vederea satisfacerii necesităților materiale. Dezvoltarea necontenită a volumului producției materiale, nevoia schimbului de diverse mărfuri, necesitatea de deplasare la distanțe mari a bunurilor și oamenilor au constituit factori promotori ai dezvoltării progresive a transportului, ai adâncirii viziunii muncii și în cadrul acestei activități<sup>73</sup> .

Apariția și evoluția rețelelor de transport public de persoane a transformat mobilitatea socială în mobilitate organizată, relativ stabilită și regulată. Înainte de expansiunea automobilului, transportul public de persoane în democratizarea societății, cel puțin sub aspectul mobilității, a câștigat competiția cu transportul individual. Modernizarea sistemului rutier al rețelelor de străzi din orașe, și totodată dezvoltarea producției de automobile, au încurajat

*<sup>69</sup>[http://www.historia.ro/exclusiv\\_web/general/articol/drumul-matasiii](http://www.historia.ro/exclusiv_web/general/articol/drumul-matasiii)*

*<sup>70</sup>Neacșu I., Op. Cit., p. 9-12*

*<sup>71</sup>http://revolutiaindustriala.filedeistorie.info/novice/*

*<sup>72</sup>Ibrahim, H. A., & Yakubu, N. (2018). Energy Performance Evaluation for Three Selected Common Commercial Vehicles Based on Fuel Economy. American Journal of Modern Physics, 7(2),p. 62.*

*<sup>73</sup>NeacșuI., Ion G., Mateescu V.,op. cit., p. 11-18*

transportul individual prin schimbarea modului de viață al populației publice, forma și structura orașelor<sup>74</sup> . În Europa secolului XIX automobilele și autobuzele cu aburi au avut o importanță deosebită. În România automobilele și autobuzele cu aburi au fost utilizate începând din vara anului 1911, acestea având o capacitate de 12 persoane incluzând bagajul aferent (care era fixat pe un suport dispus pe plafon). Autobuzele atingeau viteza de 40 km/h și erau utilizate doar pentru transportul public de persoane<sup>75</sup>. Aceste autobuze importate de la diverși producători (Germania, Franța și Anglia) în cele mai multe cazuri, erau completate și finisate în fabricile din România. Putem fi mândrii de primul autobuz românesc produs în 1965 în cadrul Atelierelor Centrale ale Întreprinderii de Transport București (ITB)<sup>76</sup> . Un alt producător românesc de autofurgonete, troleibuze și autobuze a fost Uzina Autobuzul București (UAB), înființată în anul 1951 în București, ulterior transformată în Societatea Comercială pe Acțiuni "Rocar" S.A., în baza Legii nr. 15/1990, prin Hotărârea nr. 1254 din 1 decembrie 1990 privind înființarea de societăți comerciale în industrie<sup>77</sup>. În anii '80 și începutul anilor '90, aceste troleibuze și autobuze construite la Rocar, au constituit coloana vertebrală a rețelelor de transport public de persoane din România deoarece entitățile economice de transport public de persoane, nu aveau permisiunea de a importa vehicule. Începând cu 1968, Rocar a exportat autobuze și troleibuze în Europa de Est, Africa, America de Sud și Orientul Mijlociu<sup>78</sup> . În ultimii ani s-au înregistrat schimbări considerabile în tehnologia transporturilor prin dezvoltarea infrastructurii, a mijloacelor de transport și totodată mai eficiente din punctul de vedere al consumului de combustibil, precum și prin adoptarea pe scară largă a informaticii în sisteme inteligente de transport precum gestionarea traficului. Putem preciza că interacțiunile legate de transport cu ocuparea forței de muncă și veniturile, analizează unele politici care au fost adoptate pentru a maximiza impactul economic și social al furnizării de servicii de transport public de persoane la nivel local și regional și a analiza modul în care au influențat progresele tehnologiilor mijloacelor de transport.

*<sup>74</sup>Raicu Ș.,Revista afacerilor din transportul public, Mobilitate socială anul 1, nr. 1, iunie 2009, p. 4-5*

*<sup>75</sup>M.J. Avenir, Retrouver , l'Esprit de la vallée du Constructivisme en remontant à ses sources épistémiques, CNERS, Grenoble, 2009*

*<sup>76</sup>http://www.ingineria-automobilului.ro/reviste/Surse din revista "ingineria automobilului"* 

*<sup>77</sup>Intre anii 50 și 1990 Uzinele Tudor Vladimirescu, apoi AUTOBUZUL a fost singurul furnizor din România de vehicule pentru transport persoane și vehicule ușoare de marfă. In anul 1957 începe fabricarea trounități monetarebuzelor TV iar in anii 70 își diversifica gama de produse în special utilitarele TV12, TV14C, TV15C, TV14, TV35, TV41*

*<sup>78</sup>[http://www.ingineria-automobilului.ro/reviste/Surse din revista "ingineria automobilului"](http://www.ingineria-automobilului.ro/reviste/Surse%20din%20revista)*

## <span id="page-40-0"></span>**1.3.2. Sistemul de transport public de persoane**

Sistemul de transport public de persoane al unui stat constituie totalitatea subsistemelor formate din instalații, construcții și mijloace de transport, utilizând anumite tehnici de deplasare, care acționează independent sau coordonat, asigurând deplasarea persoanelor și mărfurilor. Asemenea oricărui alt sistem rezultat ca urmare a unei activități antropice, sistemul de transport public de persoane se caracterizează prin sarcini (cerințe de deplasare a persoanelor și bunurilor), structură (mijloace de transport, echipamente, infrastructură, operatori umani) și tehnologie (modalități de interacțiune a componentelor structurii pentru a îndeplini sarcini)<sup>79</sup>. Pentru funcționarea optimă a sistemului de transport public este esențială cunoașterea suficientă a factorilor de influență (naturali, tehnici, social-poitici, economici). Sistemul de transport public de persoane prin rețeaua infrastructurii, conferă teritoriului o accesibilitate diferențială a locurilor. Un sistem eficient de transport public implică realizarea unor obiective fundamentale în vederea desfășurării activității în condiții optime, obiective evidențiate în figura 1.5.

*(Sursa: prelucrare autor cu date Raicu, Ș., Sisteme de transport, Editura AGIR, București, 2007)*

*<sup>79</sup>Popa M., Raicu Ș.,Economia Transporturilor, Ed. Politehnica/PRESS 2009, p. 5*

Încadrat în clasa sistemelor tehnice complexe, sistemul de transport public de persoane, prin particularitățile sale se deosebește semnificativ de alte sisteme din aceeași clasă. Prin rețeaua infrastructurii, sistemul de transport public de persoane, conferă teritoriului o accesibilitate diferențiată a locurilor (spații), această accesibilitatea fiind o condiție esențială dar nu suficientă pentru dezvoltatrea economică. Conceptul de accesibilitatea spațială a fost introdus de Hansen în 1959 pentru a măsura dimensiunea activităților de utilizare a terenului prin intermediul sistemului de transport "accesibilitatea din punctul A pentru o anumită activitate economică la zona B este direct proporțională cu dimensiunea activității din zona B și invers proporțională cu o funcție de distanța care separă punctul A de zona B" <sup>80</sup> . Menționăm faptul că, aceste obiective trebuie realizate la preț posibil de suportat de către beneficiarii prestației serviciului de transport (călători). Principalul obiectiv al transportului public de persoane este servirea călătorilor la cel mai înalt nivel al cerințelor. Prin transportul public de persoane se asigură reducerea timpului pierdut pentru deplasare în favoarea timpului destinat odihnei, destinderii, autoinstruirii, educației copiilor, preocupările politice sau de afaceri<sup>81</sup> .

## <span id="page-41-0"></span>**1.3.3. Infrastructura transportului**

Infrastructura într-o economie solidă a jucat un rol determinant în dezvoltarea transportului. După apariția autostrăzilor și dezvoltarea industriei auto, transportul rutier a înregistrat un avânt remarcabil și a devenit cel mai important și mai accesibil mod de transport terestru<sup>82</sup> . Marile invenții în infrastructura de transport sunt motivate să inducă dezvoltarea sau implantarea de activități economice în zonele deservite favorizând dezvoltarea economică. Investițiile realizate în infrastructura pot permite o mai bună înțelegere a fenomenelor de dezvoltare economică influnțate de infrastructurile de trasnport<sup>83</sup> . Evoluția sectorului de transport asigură o infrastructură și servicii de transport durabile în economia națională contribuind la dezvoltarea sustenabilă și îmbunătățirea calității vieții. Legătura de cauzalitate dintre ramura transporturilor și dezvoltarea economică a oricărui stat are la bază o relație biunivocă. Conform celor mai sus menționate, dezvoltarea unei infrastructuri de transport public în concordanță cu

<sup>80</sup>*Hansen W.G., How accessibility shapes land use 1959, Journal of the American Institute of Planners, vol. 25 p 74 <sup>81</sup>Popa M.,Op. Cit. p. 127-129*

*<sup>82</sup>Pencea R.,Dezvoltarea transporturilor, soluție pentru creșterea competitivității și modernizarea economiei românești, Revista de Transport și Logistică, Ediția nr. 35, 2009, p. 28-30.*

*<sup>83</sup> https://www.scribd.com/document/263431288/Analize-economice-in-transporturi-p2*

necesitățile activităților de transport, trebuie să rămână în continuare una din prioritățile autorităților naționale și locale, indiferent de constrângerile economice sau bugetare.

## <span id="page-42-0"></span>**1.4. Realități și tendințe europene și naționale privind transportul public de persoane și impactul acestuia asupra mediului**

Transportul este legat de toate aspectele vieții publice: educație, agrement, industrie și afaceri. Activitatea transportului public de persoane ca și alte activități influențează dar și modelează mediul fizic, iar la rândul său este influențat de procesele care se desfășoară în cadrul ambianței fizice. Asigurarea unui sistem eficient de transport public de persoane este, prin urmare, necesară pentru a evita perturbări mari și costisitoare ale vieții publice. În urma conferinței de la Rio de Janeiro din anul 1992 s-a adoptat documentul intitulat Agenda 21, un document care se referă la dezvoltarea durabilă și care susține o serie de politici de management de mediu<sup>84</sup>. Acestea includ următoarele principii: Principiul precauției: în cazul în care o propunere va deteriora mediul înconjurător, ar trebui luate măsuri de protecție a mediului, fără a mai aștepta dovada științifică a daunelor; Principiul poluatorul plătește: costurile totale asociate cu poluarea (inclusiv monitorizarea, managementul, ecologizarea și supravegherea) ar trebui să fie suportate de organizația sau persoana responsabilă de sursa de poluare<sup>85</sup> . La nivel mondial există o largă varietate de tipuri în care se folosește energia pentru transporturi, după cum se poate observa în tabelul 1.5.

*Tabel 1.5. - Diverse tipuri de transport persoane la nivel global*

*(Sursa: www.Hurford, N. City Blueprints. Pathways to Sustainable Mobility)*

*<sup>84</sup>http://www.agir.ro/buletine/130.pdf*

*<sup>85</sup> Ercoskun, Ozge Yalciner, and Ebru Vesile Ocalir Akunal. "Sustainable Parking Planning for Smart Growth of Metropolitan Cities." E-Planning and Collaboration: Concepts, Methodologies, Tools, and Applications. IGI Global, 2018. 301-320.*

Un aer curat este un element vital al unui oraș sustenabil. Aerul curat aduce și o creștere a bunăstării societății prin faptul că elimină costurile serviciilor de sănătate pentru cetățenii care au de suferit datorită poluării<sup>86</sup>. Amplasarea unităților de transport au influențe asupra mediului înconjurător, dând un caracter zonei unde se află, fie că există o stație feroviară sau o stație de transport public, sau alt tip de transport. Influențele funcționale ale transportului asupra mediului se referă la unele costuri sociale asociate cu poluarea, aglomerarea și interacțiunea ecologică. Transportatorii sunt legați de două tipuri de poluare a mediului: atmosferică, și sonoră<sup>87</sup> .

*Poluarea atmosferică -* Transportul constituie un factor care contribuie semnificativ în creștere la poluarea aerului în mediul public. Acest lucru se datorează unor factori cum ar fi reglementările mai puțin stricte cu privire la standardele de mediu ale vehiculelor, vârsta și compoziția parcului de vehicule precum și motorizării rapide și sistemelor de transport public de persoane slab dezvoltate. În zonele publice există 4 mari categorii de poluare a aerului care pot afecta sănătatea umană, prezentate în figura 1.6.

*(Sursa: Internatioal Association of Public Transport,. The role of public transport to reduce greenhouse gas emissions and improve energy efficiency, Position on the European Climate Change Programme and the Green Paper on Energy Efficiency, www.uitp.com/eupolicy, 2006)*

*<sup>86</sup>Dalkmann H., Brannigan C.,Transport and Climate Change. Module 5e. Sustainable Transport: A Sourcebook for Policy-makers in Developing Cities, 2007, p. 268 <sup>87</sup>Neacșu I., op. cit., p. 11-14*

Orașele din întreaga lume urmăresc să utilizeze cât mai multe vehicule electrice pentru transportul public de persoane, pentru a combate poluarea aerului.Recordul precedent de 1.013,76 mile (baterie mai mare) a fost stabilit de un vehicul electric de 46 ori mai ușor decât autobuzul<sup>88</sup>. Compania americană Proterra ce produce autovehicule electrice a spus că "fapta sa majoră" a deschis drumul spre vehiculele electrice mai grele, cum ar fi autocarele și camioanele. Așadar, tot mai multe entități economice de transport public de persoane din întreaga lume, au început să folosească vehiculelor electrice de mare capacitate și este evident că viitorul este total electric. Bateria utilizată pentru o călătorie va avea ocapacitate de stocare de energie de 660kW/h. Proterra a vândut peste 400 de autobuze pentru orașe, universități și agenții de transport comercial în 20 de state din SUA. Susținătorul "Greenpeace" Rosie Rogers a declarat: "Unele companii încearcă să spună că încă tehnologia nu este pregătită să lanseze o revoluție a vehiculelor electrice și trebuie să rămânem la motorină pentru anii următori. Producătorii acestui autobuz demonstrează că tot ceea ce avem nevoie este un pic de ambiție și determinare. Cei mai mari producători de mașini pe piață trebuie să facă astfel de eforturi pentru a combate poluarea aerului și pentru a îmbunătăți sănătatea și viața cetățenilor". Din ce în ce mai multe orașe importante din țările dezvoltate folosesc în exploatare vehiculele electrice, iar în prezent Japonia are mai multe puncte de încărcare a mașinilor electrice decât stațiile de benzină. În Europa, Norvegia deține cel mai mare număr de mașini electrice pe cap de locuitor, cu peste 100.000 vehicule în circulație. Londra se mândrește cu cea mai mare flotă de autobuze electrice din Europa, cu peste 2.500 de autobuze electrice hibride care circulă în capitală. Ben Wood, analist de la CCS Insight, a declarat că realizarea companiei americane Proterra ar putea ajuta la depășirea uneia dintre cele mai mari probleme în adoptarea vehiculelor electrice "anxietate la distanță". "Dacă se ajunge la punctul în care un autobuz călătorește pe o distanță semnificativă, atunci acesta schimbă percepția asupra aceea ce poate furniza un vehicul electric"<sup>89</sup> .

*Poluarea sonoră -* Zgomotul provenit din activitățile de transport afectează mulți oameni. În cele mai mari orașe europene (cu o populație de peste 250.000 locuitori) aproximativ 70 de milioane de oameni, reprezentând mai mult de 62% din populația analizată, sunt îndelung expuși unui nivel mediu al zgomotului provenit din trafic de peste 55 decibeli (dB) L-day (această cifră

<sup>88</sup> *Ercoskun, O. Y., & Akunal, E. V. O. (2018). Sustainable Parking Planning for Smart Growth of Metropolitan Cities. In E-Planning and Collaboration: Concepts, Methodologies, Tools, and Applications (pp. 301-320). IGI Global.*

*<sup>89</sup>Grosso, R., Muñuzuri, J., Escudero-Santana, A., & Barbadilla-Martín, E. (2018). Mathematical Formulation and Comparison of Solution Approaches for the Vehicle Routing Problem with Access Time Windows. Complexity, 2018.*

fiind și limita admisă în Uniunea Europeană pentru expunerea la sunet pe parcursul întregii zile). Noaptea, mai mult de 48 de milioane de oameni din aceleași zone publice sunt îndelung expuși la sunete cu un nivel mediu care depășește limita de 50 dB L-night (limita U.E. pentru nivelul expunerii la sunet pe timpul nopții)<sup>90</sup> .

În planificarea publică pot fi implementate câteva măsuri cu scopul de a reduce nivelul de zgomot din orașe. Dintre acestea enumerăm:

- Îmbunătățirea transportului public de persoane, făcându-l mai confortabil și accesibil. Cetățenii ar trebui să aibă o stație de transport public (tramvai, metrou, autobuz) la 5 minute de mers pe jos sau cu bicicleta de la casele lor. Călătorii care fac naveta din afara orașului trebuie să dispună de locuri de parcare la marginea orașelor de unde călătoria poate fi continuată prin mijloacele de transport public. Locurile și taxele de parcare în orașe, în special în centru, ar trebui să fie rare și mai mari, astfel descurajându-se folosirea autoturismelor proprii;
- Cartierele nou construite ar trebui să țină seama de limitarea numărului de mașini; este necesară introducerea de zone fără acces auto (zone pietonale) în cartierele nou construite sau în cele care se reamenajează publicistic;
- Populația trebuie să beneficieze de educație pentru folosirea transportului în comun și mai puțin a autoturismelor proprii. În special tinerii trebuie sprijiniți să folosească mai mult transportul public de persoane sau biciclete;
- În jurul clădirilor sensibile, cum ar fi școlile, spitalele, centrele de bătrâni, cartierele rezidențiale ar trebui instaurate limitări de viteză sau ar trebui interzis accesul autoturismelor proprii;
- Pentru a elimina transportul public zgomotos și murdar autoritățile competente ar trebui să facă eforturi pentru a asigura un transport public curat, prietenos cu mediul și silențios, cu accent pe autobuze electrice sau hibride;
- Municipalitățile ar putea implementa măsuri de combatere a zgomotului înainte de termenele impuse de organismele europene;
- Asigurarea unei infrastructuri silențioase pentru aprovizionarea magazinelor pe timp de noapte sau pentru lucrări edilitare nocturne.

<sup>90</sup>*The contribution of transport to air quality. TERM 2012: transport indicators tracking progress towards environmental targets in Europe. EEA Report No 10/2012*

Uniunea Europeană recunoaște că transportul public public de persoane joacă un rol esențial în îndeplinirea obiectivelor de competitivitate economică, coeziune socială și creștere sustenabilă în mediul urban. Mobilitatea este o necesitate fundamentală a vieții secolului 21 ce asigură acces la activitățile primare și la serviciile de educație, comunicare și relaxare. Astăzi însă modelele operaționale de mobilitate sunt nesustenabile iar orașele suferă de congestia ce rezultă din traficul ridicat, de poluare și de degradarea unor funcții comunitare și sociale. In acest context, sunt relevante obiectivele de cercetare pentru mobilitate urbană introduse în Planul Cadru de Cercetare<sup>91</sup>: îmbunătățirea mobilității locuitorilor și a transportului de marfă, dezvoltarea de sisteme de transport public de persoane eficiente energetic, sigure și inteligente, noi elemente tehnologice, economice de reglementare și instituționale, sisteme noi și accesibile de transport public. Tranportul public de persoane este vital pentru dezvoltarea viitoare a orașelor și trebuie să contribuie la asigurarea unui nivel de viață de calitate pentru locuitori, într-un mediu sigur și sănătos. Viziunea globală a Uniunii Internaționale a Transportului Public (UITP) este de a dubla procentul transportului public până în anul 2025, în condiții de accesibilitate, fiabilitate și siguranță. Un element central a politicii UE în transporturi, inclusiv în cel public de persoane, este internalizarea costurilor externe și evaluarea costurilor și a efectului de mediu pe înteaga durată de viață a echipamentelor și serviciilor. In contextul reducerii poluării, dar și al eficientizării activităților de TPUC, managementul și reducerea consumurilor de energie în clădirile unei companii de TPUC este un aspect important, adeseori neglijat și aflat în umbra efortului principal de a reduce costurile cu combustibilii în activitatea de bază. Mobilitatea urbană durabilă depinde de un ansamblu complex de elemente de ordin legislativ, instituțional, operațional și strategic<sup>92</sup> .

În România, în special în ultimii ani, au apărut o serie de entități economice fără să respecte directivele europene specifice mediului. Vidul legislativ din țara noastră coroborat cu lipsa de clarificări în ceea ce privește serviciile de utilitate publică, gestiunea, controlul și dezvoltarea lor, conduce la un haos instituțional ce ne îndepărtează de la un sistem economic optim. Ordinea firească în care trebuie să ne încadrăm ne arată clar că în primul rând trebuie să stabilim instituțiile și organismele competente coroborat apariției actelor normative impetuos

*<sup>91</sup> Strategia de transport intermodal 2020, elaborată și propusă în conformitate cu prevederile ordinului MTI nr. 758 din data de 24.09.2010 privind constituirea și organizarea la nivelul Ministerului Transporturilor și Infrastructurii a Grupului de Lucru pentru elaborarea Strategiei Naționale de Transport Multimodal 92https://europa.eu/european-union/topics/transport\_ro*

necesare desfășurării proceselor ulterioare. În următoarele etape de dezvoltare economică este nevoie de proiecte pe termen scurt, mediu și lung adaptate tendințelor de evoluție a societății, economiei și tehnologiei, de asigurarea finanțării pentru implementarea și dezvoltarea acestora. Din păcate în țara noastră încă nu reușim să depășim prima etapă, lucru ce pune în mare dificultate chiar menținerea din punct de vedere operațional a actualelor servicii de transport public de persoane îndepărtând tot mai mult premisele impuse de mobilitatea urbană durabilă. Probabil, odată cu dezvoltarea ITS (serviciilor integrate de transport) în întreaga Uniune Europeană, presiunea pe țara noastră va crește fiind astfel direct forțați de împrejurări să demarăm întregul proces descris mai sus, sărind însă practic peste niște etape esențiale menite să nu creeze probleme de adaptare unor operatori de servicii existenți din domeniul transportului public de persoane.

## <span id="page-47-0"></span>**1.5. Realități și perspective în transportul public de persoane**

Evoluția transportului de persoane, urban și rural, s-a impus datorită dezvoltarii economice, politice si social-culturale a societăți. Creșterea demografică, diversificarea prestărilor de servicii, industrializarea, etc., au condus la concentrarea populației în număr din ce în ce mai mare către centrele urbane. Astfel, rolul transportului public de persoane devine tot mai important, odată cu creșterea mobilității populației. Dezvoltarea transportului public de persoane a implicat extinderea și modernizarea rețelei stradale, infrastructura de transport, alegerea corespunzătoare a mijloacelor de transport și desfășurarea activității în mod eficient pentru populație. În acest context a fost extinsă și modificată infrastructura stradală din România, având ca scop, creșterea densității acesteia.

## <span id="page-47-1"></span>**1.5.1. Realități în transportul public de persoane din Municipiul București**

Transportul public de persoane în Municipiul București se realizează cu o diversitate de mijloace de transport si anume: autobuze, tramvaie, troleibuze, metrou. Rețeaua actuală a transportului public de suprafață administrat de Regia Autonomă de Transport (R.A.T.B.) servește o arie metropolitană de circa 633 Km. din care 228 Km.<sup>2</sup> în zona urbană, unde există o populație de peste 2, mil. locuitori, conform datelor statistce și 64 localități din judetul Ilfov, legate funcțional și structural cu orașul<sup>93</sup>. Pe numeroasele artere din București, în interiorul inelului principal de circulație transportul public de persoane de suprafață se desfășoară cu dificultate în condițiile în care cererea de transport public de persoane depășește cu 15% capacitatea oferită, circulația mijloacelor de transport ale R.A.T.B. suprapunându-se peste traficul general foarte intens, dezordonat și insuficient reglementat – ajungându-se ca pe perioade destul de mari ale zilei în special pe direcția N-S si E-V, circulația să fie sufocantă, aproape de blocare. În tabelul 1.6 vom prezenta datele statistice ale RATB.

*Tabel 1.6. - Date statistice generale aferente RATB*

(Sursa: www.ratb.ro)

RATB este constituită dintr-o rețea principală formată din tramvaie, troleibuze și autobuze, acestea fiind mijloace de transport de mare capacitate, destinate fluxurilor mari de

<sup>93</sup>www.ratb.ro

persoane. Liniile de transport public de persoane de suprafață din aria bucureșteană funcționează în paralel cu magistralele de metrou, astfel :

- pe o lungime de 84,85 Km. cale dublă la autobuze, reprezentând 10,5% din lungimea totală a liniilor în aria orășenescă ;

- pe o lungime de 28,05 Km. cale dublă la tramvaie, reprezentand 7% din lungimea totală a liniilor în aria urbană;

- pe o lungime de 19,2 Km cale dublă la troleibuze, reprezentând 12,6% din lungimea totală a liniilor în aria bucureșteană.

În concluzie, Regia Autonomă de Transport [București](http://ro.wikipedia.org/wiki/Bucure%C8%99ti) este principala entitate economică de transport public de călători din București și județul Ilfov. Rețeaua RATB este printre cele mai dense din [Europa,](http://ro.wikipedia.org/wiki/Europa) fiind cotată a fi a patra de pe continent. Serviciul de transport public local din Municipiul București este un serviciu de interes și utilitate publică locală, ce funcționează pe principiul continuității, bazat pe experiența acumulată în peste 100 de ani de activitate in slujba comunității și deține cea mai mare pondere din România, ca arie de deservire și număr de utilizatori. RATB a marcat o dinamică permanent ascendentă, exprimată prin doi indicatori de calitate: locuri oferite și gradul de aglomerare<sup>94</sup> . În prezent Regia Autonomă de Transport București funcționează în conformitate cu prevederile Legii 92/2007 a serviciilor de transport public local, ce are ca obiect, stabilirea cadrului juridic privind exploatarea, gestionarea, finanțarea și controlul funcționării acestui serviciu.

## <span id="page-49-0"></span>**1.5.2. Aspecte privind activitatea transportului public de persoane din cadrul RATB**

RATB are o istorie proprie, fiind cunoscută în trecut și sub alte denumiri<sup>95</sup> . În anul 1871, a fost înființată "Societatea Anonimă Română de Tramvaie", cu capital belgian, care a obținut concesiunea construirii "drumurilor de fier" pentru tramvaiele cu cai. Ca urmare a creșterii populației orașului București, a întinderii și a lipsei de utilități din cartierele mărginașe, la data de 14.04.1909, s-a constituit Societatea Comunală a Tramvaielor București (STB). Prin decizia Consiliului de Miniștri nr. 135/29.09.1948, publicată în Monitorul Oficial nr. 222/1948, STB a

<sup>94</sup>www.ratb.ro

<sup>95</sup>Idem 46

fost trecută în proprietatea Primăriei Municipiului București sub denumirea de Serviciul de Transport București. Un an mai târziu, guvenanții constată că una dintre cele mai mari intreprinderi din București și din țară, prin inițialele sale își menține vechea denumire "burgheză", chiar dacă se schimbase cuvântul "societate" cu "serviciu" și prin urmare i se dă o nouă denumire "Intreprinderea de Transport în Comun" (ITC). În anul 1950, ITC își schimbă denumirea în Intreprinderea de Transport București, cu renumita siglă "ITB", iar această denumire se va păstra neîntrerupt timp de 40 de ani, până când ITB se transformă conform legislației în vigoare, în Regia Autonomă de Transport București (RATB). Rețeaua de transport public de persoane utilizată de RATB în calitate de operator intern al Primăriei Municipiului București, se bucură de o atractivitate crescută, adresându-se unei populații de peste două milioane de locuitori, datorită extinderii sale pe întreaga suprafață a Capitalei, dar și pe unele coridoare radiale de transport aflate în județul Ilfov. Pentru o mai bună adaptare la structura și volumul cererii de transport, RATB utilizează trei moduri de transport public de persoane de suprafață: Tramvai, Troleibuz și Autobuz. RATB este subordonată Consiliului General al Municipiului București și funcționează pe bază de gestiune economică și autonomie financiară<sup>96</sup> .

Principalele activități specifice RATB cuprind: transportul public de călători de suprafață în Municipiul București și localitățile limitrofe, întreținerea și repararea utilajelor de transport, a căii de rulare și a rețelei de contact, construcția/modernizarea de mijloace de transport și utilaje speciale, executarea lucrărilor de investiții și reparații capitale a mijloacelor de transport, activitate de marketing și ocrotirea sănătății personalului propriu și a familiilor acestora.

*Tabel 1.7. Date caracteristice ale RATB*

 96*www.ratb.ro*

<sup>(</sup>Sursa: RATB)

Activitatea transportului public de persoane în cadrul RATB, se realizează cu tramvaie, troleibuze și autobuze în cadrul a două structuri de exploatare, formate din 19 unități de exploatarea (depouri și autobaze): i) exploatare transport electric (E.T.E) realizează transportul public de persoane cu tramvaie și troleibuze având în exploatare 11 depouri: 7 de tramvaie, 3 de troleibuze și unul mixt. În cadrul E.T.E. se află și un atelier de întreținere și reparații mijloace de transport tehnologic (aprovizionare și deszăpezire); ii) exploatare transport autobuze (E.T.A) realizează transportul public de persoane cu autobuzele ce le are în exploatare în cele 8 autobaze.

Cadrul complex de organizare și desfășurare a activității în cadrul RATB, ce cuprinde structura organizatorică, structura forței de muncă și indicatorii transportului public de persoane este prezentat în ANEXA 2.

## <span id="page-52-0"></span>**1.5.3. Corelarea ofertei cu cererea de transport public de persoane și fundamentarea necesarului de mijloace de transport**

Organizarea funcționării sistemului general de transport public de persoane într-o localitate, trebuie să pornească de la necesitatea asigurării caracterului unitar al acesteia și de la subordonarea diferitelor subsisteme interesului general, conform cu limitele și posibilitățile fiecăruia de prelucrare a cererii de transport, de utilizare a spațiului urban și de acces în diferite zone<sup>97</sup>. Între cererea și oferta de transport public de persoane, există o legătură de cauzalitate. Performanța operatorilor de transport public de persoane, privind modul cum reușesc să echilibreze cererea și oferta, depinde, pe de o parte de eficiența activității, iar, pe de altă parte de calitatea serviciilor de transport oferite publicului călător.

Dimensionarea nivelului cererii și al ofertei de transport public de persoane<sup>98</sup> într-o localitate, implică un volum imens de muncă, în realizarea parțială sau totală a acestui echilibru, urmând următoarele etape:

- Analiza modului de acoperire a capacității de transport necesare;
- Stabilirea la nivelul cererii de transport, a numărului de vehicule și implicit, a capacității de transport persoane necesare;
- Stabilirea cererii de transport persoane, la nivelul liniilor și rețelei de transport;
- Stabilirea parcului auto circulant și a capacității de transport, pusă la dispoziția publicului călător, corespunzător ofertei.

În localitățile din România și implicit în Municipiul București, transportul public de persoane se desfășoară continuu, pe o durată de 20 de ore din zi. În timpul zilei cererea de transport public de persoane este neuniformă, prezentând perioade de maximă și minimă

<sup>97</sup> *Barceló Bugeda, Jaume, Lídia Montero Mercadé, and Xavier Ros Roca. "Virtual mobility lab: a systemic approach to urban mobility challenges." (2018).*

*<sup>98</sup> The limitations of using activity space measurements for representing the mobilities of individuals with visual impairment: A mixed methods case study in the San Francisco Bay Area, [Journal of Transport Geography](https://www.sciencedirect.com/science/journal/09666923) [Volume 66,](https://www.sciencedirect.com/science/journal/09666923/66/supp/C) January 2018, Pages 300-308*

solicitare din partea publicului călător. Astfel, pentru operatorii de transport public de persoane, este esențială cunoașterea permanentă a cererii de transport, cu cele două limite (maximă și minimă), eșalonată pe intervale de timp, atât la nivelul traseului, cât și la nivelul întregii rețele de transport public de persoane. Prin cunoașterea cererii de transport din partea publicului călător, se poate realiza o utilizare rațională a mijloacelor de transport din dotare (parcul auto), în care, rolul primordial constă în repartizarea mijloacelor de transport în raport cu mărirea fluxului de călători pentru fiecare traseu. Atât centrele populate, cât și zonele de atracție, reprezintă puncte de plecare și de sosire în traficul de călători<sup>99</sup>. În fiecare localitate unde se desfășoară activitatea de transport public de persoane, există o anumită valoare de trafic ce constituie volumul de trafic<sup>100</sup>. În figura. 1.7. vom ilustra un punct A (stație de oprire), de polarizare al unui traseu de transport public de persoane, unde, volumul de trafic cuprinde volumul de trafic propriu-zis (VA1 – VA2) și volumul de tranzit (VA3 – VA4).

*Figura 1.7 Volumul traficului de călători într-un punct/stație de oprire a mijloacelor de transport public de persoane al traseului A-B*

(Sursa: prelucrare autor)

Volumul de trafic în punctul A, se determină astfel:

<sup>99</sup>*Traficcul de călători, reprezintă frecvența operațiilor de transport, în condițiile date, ce au loc pe un anumit traseu de transport public de persoane, efectuat într-un interval de timp.*

*<sup>100</sup>Volumul de trafic reprezintă totalitatea călătorilor transportați sau de transportat, măsurat într-un punct al traseului, sau pe o secțiune a acestuia, exprimat în număr de călători.*

V<sup>A</sup> = (VA1 + VA2) + (VA3 + VA4)

Volumul traficului pe un traseu A-B, se obține ca sumă a celor două puncte (componente) ale traficului, pe ambele sensuri astfel:

V = VAB + VBA unde:

VAB = VA1 + VA3 + VB2 + VB4

VBA = VA2 + VA4 + VB1 + VB3

Numărul de călători ce se deplasează între cele două puncte A și B, formează curenții de trafic<sup>101</sup>. Cunoașterea traficului de călători, la nivel de traseu al transportului public de persoane, permite stabilirea capacității de transport esențială necesară publicului călător, precum și întocmirea graficelor de circulație.

## <span id="page-54-0"></span>**1.5.4. Fundamentarea necesarului de mijloace de transport public de persoane**

Municipiul București dispune de o rețea de transport public de persoane bine închegată, ca și premise urbanistice și sociale ce pot să favorizeze această activitate. Rețeaua actuală a transportului public de persoane, gestionată de RATB, servește o arie metropolitană de 861 km<sup>2</sup> , din care 228 km<sup>2</sup> în zona urbană (județul Ilfov), legată structural cu orașul. Zilnic în această arie se efectuează trei milioane de deplasări la suprafață cu autobuze, troleibuze și tramvaie. Deși transportul public de persoane de suprafață a înregistrat progrese vizibile în ultima perioadă, cererea de transport încă depășește cu circa 13 – 15%, capacitatea de transport de persoane oferită de RATB, astfel, serviciul satisface, doar la limită nevoile de deplasare, fără pretenții deosebite de confort. Deficitul de capacitate de transport public de persoane, determină aglomerația în mijloacele de transport pe perioade lungi din zi, în special în zona centrală a Bucureștiului în plus, arterele de circulație și liniile de tramvai sunt în mare parte deteriorate, 40% din parcul auto este vechi, traficul este deosebit de dezordonat, iar orașul este aproape de sufocare pe perioade destul de mari ale zilei. Acest deficit are efecte nefavorabile nu numai

<sup>101</sup> *Curenții de trafic reprezintă numărul de călători transportați sau de transportat în tr-o unitate de timp (oră, zi, lună,an) și un sens al traseului*.

asupra confortului călătoriei, ci și la nivelul încasărilor și a solicitării mijloacelor de transport. Principalele cauze ale aceste situații sunt:

- Uzura medie a parcului auto este mare (68%) iar, consecința directă este fiabilitatea și disponibilitatea redusă, circa 547 defecte la 1.000.000 km rulați de mijloacele de transport, ceea ce implică cheltuieli de întreținere ridicate;
- Densitatea și structura rețelei nu corespund cererii de transport, sunt zone ale orașului unde nu sunt acoperite de transportul public de persoane;
- Dezordinea care caracterizează circulația urbană (parcări neregulamentare, insuficiența marcajelor, nerespectarea culoarelor de circulație, etc;
- Continuarea suprasolicitării transportului public de persoane, în zonele în care nu există linii de metrou;
- Gradul avansat de uzură al infrastructurii rețelei de transport-linii și străzi.

Obiectivul primordial al stategiei de dezvoltare al RATB, îl constituie în mare măsură, acoperirea cererii de transport în condiții calitativ superioare, cu un buget de exploatare optimizat, privind investiții importante de modernizare a infrastructurii și a mijloacelor de transport cu un sprijin legislativ și instituțional adecvat. Tendința actuală de organizare a transportului public de persoane, urmărește realizarea unor sisteme integrate pentru un oraș. Procesul de integrare are sarcina să armonizeze, în beneficiul publicului călător, activitatea multor operatori, având ca situație de excepție, subordonări și structuri de proprietate diferite. De precizat că, într-o zonă determinată, există un singur operator de transport public de persoane major, pentru toate modurile de transport, aflat în subordinea autorităților locale. Decizia de realizare a unor sisteme în concordanță cu cererea de transport public de persoane calculată obiectiv, planificarea judicioasă a exploatării mijloacelor de transport, asigurarea unui echilibru corect între cererea de deplasare și capacitatea de transport pusă la dispoziția călătorilor, sunt câteva din acțiunile și consecințele posibile în cadrul procesului de integrare. Ținând cont de faptul că transportul public de persoane presupune investiții importante, iar structura acestora cuprinde obiective cu durată mare de funcționare, rezultă că fiecare modificare intervenită în cadrul structurii investițiilor, necesită cercetări temeinice prealabile. Astfel desfășurarea activității în acest domeniu complex social-economic este condiționată de realizarea unor sondaje specifice și sistematice. Din acest motiv, sondajele de trafic prezintă o importanță deosebită pentru dimensionarea corectă și direcționarea ofertei de transport. RATB folosește sondajul prin apreciere vizuală pentru dimensionarea cererii de transport. Acest tip de sondaj constă în determinarea numărului de călători aflați în vehicule, pe baza stabilirii gradului de aglomerare a cestora, prin apreciere vizuală. Persoanele care fac acest sondaj, au post fix în anumite puncte importante ale traseului, unde se cere suplimentarea numărului de mijloace de transport persoane și notează momentul trecerii vehiculului datele de identificare și gradul de aglomerare. Pentru verificarea gradului de aglomerare la orele de vârf, intervalul de observare se stabilește la orele de vârf, iar pentru verificarea capacității de transport persoane în timpul zilei, observarea se va organiza de la ieșirea primului vehicul în traseu (dimineața), până la retragerea ultimului vehicul din traseu (noaptea). Folosind această metodă, se apreciază gradele de aglomerare, prezentate în ANEXA 3.

## <span id="page-56-0"></span>**1.5.5. Analiza economico-financiară în RATB**

În ceea ce privește cifra de afaceri netă, aceasta reprezintă un indicator al contului de profit și pierdere, format din totalitatea veniturilor obținute din vânzarea de bunuri, lucrări și servicii aflate în categoria activităților curente a entității economice, inclusiv subvențiile pentru exploatare aferente, după scăderea eventualelor reduceri comerciale și fără a lua în calcul taxa pe valoarea adăugată. Cifra de afaceri este considerată a fi un indicator fundamental al volumului activității unei companii. Cifra de afaceri reprezintă totalitatea veniturilor obținute din activități comerciale curente. Ea oferă informații despre dinamica activității precum și despre șansele sau perspectivele de extindere a a acesteia<sup>102</sup> .

*Tabel 1.8 Evoluția cifrei de afaceri 2015-2016*

*(Sursa: proiecție realizată de autor conform datelo[r www.ratb.ro\)](http://www.ratb.ro/)*

Pornind de la conceptul de cifră de afaceri, se pot aprecia: capacitatea de autofinanțare și de a dezvolta activități profitabile entității economice. În tabelul 1.8. se constată o evoluție nefavorabilă în ritmul anual de realizare a cifrei de afaceri nete, însă, trebuie precizat, din nou că,

<sup>102</sup>*[https://www.Cifra-de-afaceri-din-legislatia-contabila-difera-de-cea-din-norma-fiscala.html](https://www.cifra-de-afaceri-din-legislatia-contabila-difera-de-cea-din-norma-fiscala.html/)*

în cazul RATB, dimensiunea anuală a cifrei de afaceri netă este dată de volumul semnificativ (mai mult de 50% din CAN) a subvențiilor pentru acoperirea diferențelor de tarif, inclusiv a gratuităților acordate. Prezentăm în continuare factorii de influență asupra evoluției cifrei de afaceri nete pentru exercițiile financiare 2015-2016.

*Tabel 1.9. Factorii de influență asupra evoluției cifrei de afaceri nete* 

(Sursa: proiecție realizată de autor conform datelor www.ratb.ro)

Pentru o situație economică favorabilă, variația înregistrată de cifra de afaceri trebuie să fie pozitivă. Degradarea nivelului de performanță la nivelul RATB, rezultă din variația cifrei de afaceri netă, care, așa cum se poate observa din figura 1.8 înregistrează o variație nefavorabilă pentru intervalul analizat 2015-2016.

*Figura 1.8 Variația cifrei de afaceri netă în perioada 2015-2016*

*<sup>(</sup>Sursa: www.ratb.ro)*

Această variație este explicitată prin schimbarea elementelor compontente ale cifrei de afaceri netă: producția vândută, veniturile din vânzarea mărfurilor și veniturile din subvențiile pentru diferențele de tarif și gratuități<sup>103</sup> . De remarcat în figura 1.8 că, veniturile din vânzarea produselor RATB (carduri de călătorie) au o influență nesemnificativă în realizarea cifrei de afaceri și, evident, variația acestor venituri nu are o influență vizibilă asupra modificării volumului cifrei de afaceri netă de la un exercițiu financiar la altul. Totuși, se poate observa că în cadrul intervalului de timp analizat, în trei din cele cinci exerciții financiare veniturile din vânzarea produselor RATB au înregistrat scăderi (variație negativă). Modificarea valorii CAN în timp, poate fi explicată prin influența mai multor factori și anume: modificarea activului bilanțier, modificarea ratei activelor curente, modificarea numărului de rotații ale activelor circulante. Optimizarea activitǎții entitǎților economice de transport public de persoane este condiționatǎ de un proces continuu de culegere și prelucrare a informațiilor economice în general și a celor contabile în particular, menit sǎ contribuie la asistarea procesului decizional pe diferite trepte ierarhice ale procesului de management. Consumurile de valori efectuate în scopul obținerii unui produs, unei lucrări sau prestării unui serviciu conduc la efectuarea unei calculații în baza unei metodologii logice și coerente, pentru a fi posibilă însumarea lor, iar rezultatul obținut constituie sub formă de indicator sintetic, costul de producție. Aceste calcule fiind esențiale întocmirii bugetului pentru anul următor. Vom prezenta în tabelul 1.10 structura cheltuielilor programate și realizate în anul 2016, comparativ cu cele înregistrate în anul 2015

*Tabel. 1.10. Structura cheltuielilor programate și realizate în anul 2016, comparativ cu cele înregistrate în anul 2015*

<sup>103</sup>*[www.ratb.ro,](http://www.ratb.ro/) situații financiare 2015-2016*

Din tabelul prezentat mai sus putem observa că, nivelul total realizat al cheltuielilor de 863.431 mii lei, față de cel programat de 871.356 mii lei, rezultă o încadrare de 99,09%. Cheltuielile cu lucrări și servicii terți cuprind: cheltuieli privind serviciile executate de terți (cheltuieli cu chiriile, cheltuieli cu întreținerea și reparațiile, cheltuieli cu prime de asigurare) și cheltuieli cu alte servicii executate de terți (cheltuieli poștale și taxe de telecomunicații, cheltuieli cu comisioanele și onorariile, cheltuieli privind întreținerea și funcționarea tehnicii de calcul – mentenanțe pentru SAT, antivirus, instalații telecomandă, instalații semaforizare, cheltuieli cu pregătirea profesională, etc.). Acestea au înregistrat o creștere față de anul precedent datorită realizării de cheltuieli necesare lucrărilor nerealizate în perioada anterioară. Cheltuielile de personal au crescut în anul 2016 cu 21.256 mii lei față de anul 2015 datorită creșterii salariului minim pe economie și a modificărilor etapizate a grilelor salariale.

Serviciul privind transportul public de călători a fost organizat în cursul anului 2016 în cadrul RATB în 8 autobaze și 11 depouri (dintre care unul mixt), parcul de vehicule fiind distribuit pe 155 trasee astfel: 116 linii de autobuze, din care 17 linii preorășenești, 24 linii de tramvaie, 15 linii de troleibuze.

*Tabel 1.11. Situația indicatorilor fizici realizați în perioada 2015 - 2016*

*Tabel 1.12..Rezultatul activității de exploatare RATB pe anul 2016*

(Sursa: proiecție realizată de autor conform datelor www.ratb.ro)

În tabelul 1.12, se observă o diminuare a realizărilor în anul 2016 față de anul precedent, ca urmare a blocajelor de circulație, mai ales la orele de vârf, ceea ce se reflectă și în evoluția călătoriilor efectuate. Referitor la cheltuieli deductibile și nedeductibile, conform Codului fiscal (art 25), principiul de bază prin care putem filtra cheltuielile deductibile și nedeductibile: *"Sunt considerate cheltuieli deductibile, cheltuielile efectuate în scopul desfășurării activității economice". "S*unt considerate cheltuieli neduductibile, *cheltuielile proprii ale contribuabilului cu impozitul pe profit datorat, inclusiv cele reprezentând diferențe din anii precedenti sau din anul curent, precum si impozitele pe profit sau pe venit plătite în străinătate*"*.* Conform reglementărilor legislative în vigoare (Legea 227/2015 privind Codul Fiscal, cu modificările și completările ulterioare) RATB, poate efectua cheltuieli deductibile cu acțiuni sociale în limita unei cote de 5%, aplicată la cheltuielile cu salariile realizate. Cheltuielile cu acțiunile sociale înregistrate în sumă de 6.516.041unități monetare, au fost acoperite de veniturile înregistrate în cursul anului 2016. Totuși, în calitatea ei de regie autonomă, înființată prin Decizia nr. 1179/1990 a Primăriei Municipiului București și aflată sub controlul comunității locale prin Consiliul General al Municipiului București, care desfășoară activitatea de transport public de

persoane de suprafață în Municipiul București și în județul Ilfov, RATB prestează un serviciu de utilitate socială, de interes colectiv și general, ce funcționează pe principiul continuității<sup>104</sup> .

*Tabel. 1.13. Cheltuieli cu acțiuni sociale*

*(Sursa: proiecție realizată de autor conform datelor www.ratb.ro)*

Contul de profit și pierdere reprezintă cel mai utilizat model pentru reflectarea performanței unei entități economice. Valoarea informațională a acestei componente a situațiilor financiare indică gradul în care aceasta și-a realizat obiectivele pe linia obținerii rezultatelor financiare, adică redă performanța entității economice. Pornind de la aceste considerente, se înțelege că obținerea de profit nu este prioritar la nivelul RATB. Așa cum se amintește în Raportul Administratorului cu privire la încheierea exercițiului financiar pentru anul 2015-2016 "Prioritar în desfășurarea prestației, atât pentru regie cât și pentru ordonatorul princial de credite, este creșterea calității serviciului de transport concomitent cu asigurarea unui serviciu de transport în condiții de siguranță, confort și accesibilitate". Totuși, la nivelul unei entități economice, indiferent ce formă îmbracă (regiei autonome, societate comercială etc), profitul îndeplinește o serie de funcții, printre care cele mai semnificative sunt:

- Reprezintă o sursă importantă de autofinanțare și de autodezvoltare a entității precum și o sursă de plată a costurilor capitalurilor împrumutate;
- Se constituie drept indicator sintetic de apreciere a eficienței activităților desfășurate;
- Reprezintă pârghia de cointeresare a managerilor, acționarilor și a salariaților;
- Este un instrument de orientare a gestiunii economice și financiare.

*<sup>104</sup>www.rarb.ro*

Aceste funcții ale profitului se regăsesc și în cazul activității desfășurată de RATB, cu atât mai mult cu cât efortul financiar al Consiliului General al Municipiului București a înregistrat anual pentru perioada 2015-2016, sume considerabile ca volum. Conform situațiilor financiare ale RATB pentru exercițiile fiananciare 2015-2016, activitatea desfășurată de RATB poate fi caracterizată ca fiind echilibrată (profitul net este mai mare sau egal cu zero). Diminuarea rezultatului se manifestă acut în exercițiul financiar 2016 care se finalizează cu pierdere. Rezultatul brut sub forma de profit este supus impozitării, astfel încât se determină rezultatul net al exercițiului financiar ca diferență între profitul brut contabil și impozitul calculat.

*Tabel 1.14. Situația veniturilor și cheltuielilor totale, respectiv valoarea rezultatului brut pentru exercițiile financiare 2015-2016*

*(Sursa: proiecție realizată de autor conform datelor www.ratb.ro)*

Pentru RATB situația rezultatului net și al impozitului pe profit calculat se prezintă în Tabelul 1.15.

### *Tabel 1.15. Situația rezultatului net și al impozitului pe profit în perioada*

*2015 - 2016*

*(Sursa: proiecție realizată de autor conform datelor www.ratb.ro)*

Un rezultat zero permite aprecierea activității chiar dacă nu eficientă, dar nici ineficientă, întrucât veniturile (chiar dacă sunt cuprinse aici și subvențiile) acoperă în totalitate cheltuielile efectuate. Există totuși interesul în păstrarea imaginii de realizare a indicatorilor de performanță cuprinși în contractele de mandat ale managerilor. Analiza datelor de mai sus a fost efectuată pe

baza informațiilor efective prelevate din site-ul [www.ratb.ro,](http://www.ratb.ro/) reflectate sub forma informației economice extrasă din următoarele surse: Situații financiare 2015-2016; Rapoarte de gestiune ale administratorului 2015-2016; Bugetele de Venituri si Cheltuieli pentru perioada 2015 – 2016; Situații lunare analitice de cheltuieli si venituri aferente perioadei 2015 –2016; alte documente RATB.

În speța noastră urmărim cunoașterea și comensurarea influenței diverșilor factori care au condus la actuala stare de fapt, în care se regăsește în prezent RATB din perspectiva identificării unor soluții de eficientizare a activității desfășurată de entitate. Precizăm că, activitatea RATB este deosebit de complexă, iar aprofundarea cunoașterii tuturor detaliilor legate de specificitatea activității acesteia, necesită o analiză mai extinsă, motiv pentru care, în speța noastră ne vom axa pe o analiză asupra aspectelor care grevează performanțele economice ale RATB din perspectiva cheltuielilor acesteia. Prelevarea informațiilor primare de la RATB nu s-a putut face în timp real, existând anumite decalaje de date, datorită volumului mare și complexitatea acestora. În baza datelor de mai sus, vom analiza structura economico-financiară în sistemul contabil actual, după care vom implenta metoda ABC în capitolul VI cu scopul cunoașterii stării economice și financiare a RATB pentru fundamentarea unor căi de acțiune în ceea ce privește alocarea, dimensionarea și utilizarea eficientă a resurselor materiale, umane și financiare.

## <span id="page-63-0"></span>**1.5.6. Perspective în transportul public de persoane**

Analiza situației actuale a transportului public de persoane efectuată în Municipiul București indică faptul că o îmbunătățire a calității serviciului, reprezintă cheia pentru realizarea dezvoltării atractivității serviciilor și rentabilității financiare, aceasta constituind unul dintre obiectivele prioritare ale perspectivei în transportul public de persoane. Aspectul financiar al transferului călătorilor de la rețeaua de suprafață la metrou constituie o atenție mărită a managementului RATB. Un alt aspect important este acela de dezvoltare a transportului public de persoane pe distanțe lungi și medii pe aria urbană și pe aria suburbană. Pe lângă beneficiile coordonării, un potențial avantaj de a avea un sistem de transport public de persoane optim, îl poate constitui impactul abordării contractuale cu privire la activitatea operatorilor din sectorul public. Obiectivul principal al RATB este acela de a implementa proiectele și măsurile aferente infrastructurii rutiere și transportului public de persoane într-un mod echilibrat, pentru a asigura

creșterea nivelului de serviciu și a atrage mai mulți călători către transportul public de persoane. Se urmărește de asemenea, implementarea măsurilor de politică în transportul public de persoane orientat către reducerea utilizării autoturismului și de a oferi în același timp servicii mai bune de transport public și anume:

- Strategia pe termen scurt să fie orientată către implementarea proiectelor de management de trafic pentru îmbunătățirea eficienței sistemului de transport public de persoane înaintea implementării proiectelor majore de infrastructură și a celor de extindere a transportului public;
- Strategia pe termen mediu și lung să se orienteze pe implementarea proiectelor majore de infrastructură rutieră și extensie a transportului public de persoane, în special pentru metrou și tramvai;
- Implementarea strategiilor integrate de dezvoltare urbană și a transportului public de persoane;
- Eleborarea proiectelor de finanțare, pentru a asigura integrarea eficientă a transportului și serviciilor aferente pentru Municipiul București și Aria Metropolitană;
- Implementarea politicii de dezvoltare a spațiilor destinate parcărilor pentru a crește capacitatea rețelei de transport existente;
- Dezvoltarea și implementarea măsurilor de management a cererii de transport pentru a diminua volumele ridicate de trafic la orele de vârf;
- Dezvoltarea și implementarea de locații Park & Ride la intrările principale în Municipiul București pentru a limita deplasările cu autoturismul din afara Municipiului către zona centrală;

Pentru o normalizare a transportului public se urmărește modalitatea de finanțare și realizarea investițiilor prin respectarea legislației în vigoare privind inițierea, fundamentarea, promovarea și aprobarea investițiilor publice și a principiilor autonomiei financiare a operatorilor de transport public privind suportarea de către utilizatori și recuperarea integrală, prin tarif, a costurilor de exlpoatare, reabilitare și dezvoltare.

## <span id="page-65-1"></span><span id="page-65-0"></span>**CAPITOLUL II ANALIZA STRATEGICĂ A PROFITABILITĂȚII ÎN ENTITĂȚILE ECONOMICE DE TRANSPORT PUBLIC DE PERSOANE**

Acest capitol prezintă elementele care participă la elaborarea analizei strategice, pentru identificarea factorilor de influență ai profitului și determinarea riscurilor, în vederea validării primei ipoteze de cercetare respectiv: **(I1) "Informațiile legate de analiza strategică a unei entități economice, constituie punctul de plecare în evaluarea entității privind identificarea factorilor de influență ai profitului și determinarea riscurilor".**

## <span id="page-65-2"></span>**2.1. Strategia generală a entităților economice de transport public de persoane**

Capacitatea unei entități economice de transport public de persoane în vederea obțineri profitului este influențată de analiza economico-financiară<sup>105</sup> . Analiza economico-financiară a entităților economice din domeniul transportului public de persoane are în vedere studierea fenomenelor și proceselor economice care au loc la nivelul acestor entități, a rezultatelor economico-financiare obținute în raport cu obiectivele propuse, determinarea cauzelor care provoacă abateri în desfășurarea fenomenelor și proceselor analizate și luarea măsurilor pentru reglarea întregii activități<sup>106</sup> . Strategia "determină modul în care o organizație/entitate economică își potrivește capacitățile cu oportunitățile de pe piață pentru a-și atinge obiectivele"<sup>107</sup> . Pentru ca managementul unei entități economice să-și formuleze o strategie, trebuie să cunoască foarte bine specificul domeniului în care își desfășoară activitatea. Cu cât activitatea entității economice este mai complexă și mai diversificată, cu atât managerii au nevoie de mai multe informații

*<sup>105</sup>Charles T. Horngren, Strikant M. Datar, George Foster, Contabilitatea costurilor, o abordare managerială, Ediția a XIa, p. 492-493*

*<sup>106</sup>Ișfănescu A., Robu V., Hristea A. M., Vasilescu C., "Analiză economico-financiară", Editura ASE, București, 2009, p. 9-12 107Charles Op. Cit., p. 492*

privind domeniul activității. Analiza domeniului de activitate a entității economice, pune accent pe cinci forțe determinante, prezentate în figura 2.1.

*Figura 2.1. Forțele determinante privind analiza ramurii de activitate a unei entități economice*

*(Sursa: Charles T. Horngren, Strikant M. Datar, George Foster,Contabilitatea costurilor, o abordare managerială, ediția a XIa)*

În demersul acestui subcapitol vom prezenta cele cinci forțe determinante privind analiza transportului public de persoane din cadrul Regiei Autonome de Transport București (R.A.T.B.), principalul operator de transport public din Municipiul București, funcționând pe principiul continuității, deținând cea mai mare pondere din România ca arie de deservire, iar în calitatea sa de operator regional contribuie la dezvoltarea ariei metropolitane și îmbunătățirea calității vieții locuitorilor ei<sup>108</sup> . În vederea susținerii demersului nostru științific, vom acorda interesul cuvenit celor cinci forțe determinante ale transportului public de persoane, prin evidențierea celor mai importante caracteristici.

*Concurenții* - formează o categorie aparte de agenți ai micromediului, ei fiind o condiție importantă a economiei de piață<sup>109</sup>. Spre deosebire de alte domenii de activitate, unde sunt obținute produse, în cazul transportului de persoane se utilizează frecvent servicii furnizate în

<sup>108</sup>*www.ratb.ro*

*<sup>109</sup>Ioan Nașcu-Managementul serviciilor de transport,Editura SYLVI 1999, p 38-39*

două segmente (transport privat, transport public), având caracteristici, costuri și probleme diferite. Totuși, transportul privat de persoane și transportul public de persoane, adesea se pot substitui unul cu altul și de aceea, ele intră în competiție în anumite circumstanțe și condiții<sup>110</sup> , cum ar fi: motivul și distanța deplasării, costul, zona, etc. În Municipiul București, principalul concurent al RATB este METROREX S.A. dar, trebuie să precizăm că, RATB desfășoară activități de transport public de persoane de suprafață, iar METROREX S.A. desfășoară activități de transport public de persoane în subteran. Din datele statistice furnizate de RATB și METROREX în anul 2016, din aproximativ 1.883.425 de locuitori în București, 700.000 de călători au fost transportați cu RATB, 600.000 de călători cu metroul, restul folosind alte mijloace de transport<sup>111</sup> .

*Figura nr. 2.2. Mijloace de transport concurente utilizate de publicul călător*

*(Sursa: proiecție proprie)*

Așa cum reiese din figura nr. 2.1., putem observa că, 37% din populația bucureșteană se deplasează zilnic cu mijloacele de transport public RATB, 32% cu Metrorex, iar 31% cu alte mijloace de transport (autoturisme proprii, TAXI, biciclete).

<sup>110</sup>*Ioan Nașcu, Op. Cit., p. 77-79*

*<sup>111</sup> www.ratb.ro*

*Potențialii participanți pe piață* - operatorii de transport public de persoane, sunt entitățile economice care depun eforturile necesare în vederea realizării serviciilor de transport persoane esențiale cetățenilor, acestea având statutul de entități economice publice sau private. Entitățile economice private din aceeași ramură de activitate înregistrază costuri fixe ridicate, dar și tarife mai ridicate decât tarifele practicate de entitățile economice publice. Concurența menține la un nivel scăzut marjele de profit și este nevoie de mobilizarea unui capital considerabil pentru a menține mijloacele de transport în bune condiții de funcționare, atât pentru entitățile economice publice cât și pentru cele private. Având în vedere că RATB este o entitate publică cu un istoric remarcabil și cu mulți ani de experiență profesională în domeniu, demonstrază că a depășit etapa de învățare și știe cum să-și echilibreze costurile. De remarcat faptul că RATB utilizează trei moduri de transport cu o capacitate mare de transportat persoane (tramvai, troleibuz, autobuz), motiv pentru care această ramură de activitate nu este atrăgătoare pentru potențialii participanți debutanți pe piață.

*Produsele echivalente* - în capitolul anterior am expus aspecte ale poluării mediului înconjurător privind acțiunile care pot produce ruperea echilibrului ecologic sau care să dăuneze sănătății, liniștii și stării de confort ale cetățenilor. Transportul reprezintă una din sursele cu influență negativă asupra calității mediului înconjurător. Potrivit unei inițiative legislative privind transportul public de călători, regiile autonome și societățile comerciale din subordinea municipalității vor trebui să achiziționeze vehicule acționate electric în proporție de minimum 50% din necesarul de achiziții pentru transportul de persoane <sup>112</sup> . În următorii ani se urmărește dezvoltarea transportului feroviar de suprafațăpublic (tramvaie). Spre deosebire de alte entități publice din domeniul transportului public de persoane din România, RATB deține în structura organizatorică Uzina de Reparații. Odată cu dezvoltarea rețelei de transport feroviar de suprafață în Municipiul București, în cadrul Uzinei de Reparații RATB, au luat amploare activitățile de modernizare a parcului de tramvaie aflat în exploatare și construcția de vagoane-remorcă<sup>113</sup>. În perioada 2010 –2013 au fost construite și date în folosință cinci tramvaie BUCUR LF-CA, cu podea coborâtă parțial (60%)<sup>114</sup>. Dacă RATB îmbunătățește continuu design-ul tramvaielor adaptându-le la necesitățile călătorilor, ar reduce posibilitatea în următorii ani, ca alte produse

<sup>112</sup>*http://www.mediafax.ro/social/propunere-legislativa-minimum-50-din-noile-mijloace-de-transport-in-comun-safie-actionate-electric-14936839*

*<sup>113</sup>http://www.ratb.ro/urac.php*

*<sup>114</sup>www.ratb.ro*

echivalente (tramvaie achiziționate de la alți producători), să înlocuiască produsele scoase pe piață de către RATB, ceea ce ar reduce costurile de achiziție.

*Puterea de negociere a clienților* **- c**lienții sunt reprezentați de publicul călător. Aceștia ocupă un loc important în analizele strategice, care sunt axate pe cunoașterea nevoilor, a cererii și a comportamentului de consum<sup>115</sup>. Clienții au o foarte mare putere de negociere cu entitățile economice de transport public de persoane, deoarece fiecare dintre ei cumpără servicii de transport. Semnarea de contracte pentru închirierea unui număr de autobuze pentru diferite scopuri (excursii turistice, transportul copiilor, elevilor, studenților și pensionarilor la diferite activități etc.), este foarte importantă pentru o entitate economică de transport persoane. Pentru RATB clienții reprezintă o componentă esențială a micromediului, iar pentru aceasta, entitatea trebuie să vină permanent în întâmpinarea cerințelor și exigențelor clienților cu oferte privind serviciile de transport persoane. Strategia generală folosită de RATB, plasează clienții în centrul atenției și se concentrează asupra măsurilor care pot fi luate pentru păstrarea clienților fideli.

*Puterea de negociere a furnizorilor de factori de producție* - furnizorii de produse sunt factorii care asigură resursele esențiale desfășurării activității (lubrifianți, carburanți, anvelope, acumulatori, piese de schimb etc.) pentru o entitate economică din domeniul transportului public de persoane. Este deosebit de importantă cunoașterea furnizorilor, întrucât entitatea economică trebuie să aleagă drept parteneri recunoscuți, care să ofere produse de calitate certă și la prețuri accesibile. În cazul RATB, putem menționa pe cei mai importanți furnizori: ROMPETROL DOWNSTREAM SRL (carburanți), BANCA COMERCIALA ROMÂNĂ SA (Servicii bancare de introducere a sistemului de plată prin POS a titlurilor de călătorie), MEXIMPEX SRL (Piese de schimb tramvai), ADETRANS SRL(Piese și subansamble pentru autovehicule de transport marfa cu masa max > 3,5 tone și autospeciale), ASIGUAREA ROMÂNEASCĂ ASIROM VIENNA INSURANCE GROUP SA (serviciul de asigurare RCA), MERCEDES BENZ ROMANIA SRL (Piese de schimb pentru autobuze MERCEDES BENZ CITARO).

Având ca bază cele cinci forțe determinante prezentate mai sus, avem posibilitatea de a adopta două modele strategice în vederea determinării performanței financiare. Aceste modele adaptate la specificul transportului public de persoane sunt: strategia diferențierii produsului și strategia obținerii poziției de lider al costurilor.

*<sup>115</sup>Gheorghe I.Ion,Transportul public și rural de călători, Editura ASE București 2008, p. 206-207*

*Diferențierea produsului* reprezintă abilitatea unei entități economice de a oferi produse sau servicii percepute de clienții săi fiind superioare în comparație cu produsele sau serviciile concurențiale<sup>116</sup>. Prin diferențierea produsului în mediul concurențial, se înțelege promovarea a ceea ce este "unic", cu excepția practicării unui preț mai mic. Diferențierea produsului ca strategie nu înseamnă promovarea "unicitatea", ci pentru a crea valoare prin identificarea oportunităților unice și exploatarea acestora. Diferentierea produsului se caracterizează prin oferta pe piață (către clienți si consumatori) examinând resursele și capabilitățile cu care se poate crea unicitatea și prin cererea pe piață, examinând nevoile și preferințele consumatorilor.

RATB practică un preț mic pentru serviciile de transport, dar nu oferă un serviciu unic pe piață, cetățenii având posibilități de deplasare și cu alte mijloace de transport, ceea ce înseamnă că nu avem motive pentru a adopta strategia de diferențiere a produsului.

Poziția de lider al costurilor este abilitatea unei entități economice de a obține costuri mai mici decât cele ale concurenței privind îmbunătățirea produselor sale și serviciilor cu un control riguros al costurilor. Neavând o concurență puternică, RATB beneficiază de un număr mare de clienți. Pentru liderii de costuri avantajul concurențial constă în prețurile de vânzare mai mici, nu în calitatea serviciilor/produselor unice vândute. În ceea ce privește poziția de lider al costurilor RATB își permite să vândă serviciul de transport la un preț mai mic, motiv pentru care vom adopta în prezentul capitol, strategia de lider al costurilor.

## <span id="page-70-0"></span>**2.2. Tabloul de bord echilibrat privind performanța financiară în entitățile de transport public de persoane**

Tabloul de bord este instrumentul ce sintetizează informația contabilă în luarea decizilor necesare managementului. Acesta este construit cu ajutorul indicatorilor economici, pentru a orienta managerii asupra punctelor cheie în atingerea obiectivelor<sup>117</sup>, respectând principiile privind: intangibilitatea, relevanța, comparabilitatea, credibilitatea. Tabloul de bord se concentrează spre anumite domenii de activitate pentru fixarea unor centre de profit, în fundamentarea deciziei manageriale. Prin utilizarea tabloului de bord, managerii își pot fundamenta deciziile în vederea adoptării acestora, asigurând un management coerent și complet

<sup>116</sup>*Charles Top. Cit. p 493*

*<sup>117</sup>Verboncu I.,Tablou de bord. Teorie, metodologie, aplicație, Editura Tehnica, București, 2001;*

al entității economice pe care o conduc. Acesta este aprovizionat cu informații oferite de sistemul informatic financiar contabil, iar rezultatele prezentate sunt influențate în mod direct de caracteristicile calitative fundamentale ale informațiilor utilizate<sup>118</sup>."Tabloul de bord echilibrat transpune misiunea unei entități economice într-un set de indicatori de performanță care asigură cadrul pentru implementarea strategiei".

### *Figura 2.3. Caracteristicile tabloului de bord echilibrat*<sup>119</sup>

- Prezintă strategia entității economice, constituind un ansamblu de relații de tipul cauză-efect, legăturile dintre diferitele perspective care descriu modul în care va fi implementată strategia. Indicatorii prezentați în tabloul de bord echilbrat, fac parte dintr-un lanț de cauze și efecte, de la formarea strategiei până la rezultatele financiare.
- Comunică strategia către toți membrii entității prin transpunerea acesteia, într-un set coerent și bine legat de obiectivele de exploatare.
- Pune accentul pe obiectivele și indicatorii financiari. Managerii se concentrează pe inovație, calitate și satisfacția clienților. Un tablou de bord echilibrat accentuează indicatorii nefinanciari ca parte a unui program pentru a atinge performanța financiară viitoare.
- Restrânge numărul de indicatori pentru a identifica doar indicatorii cei mai importanți. Scopul este de a atrage atenția managerilor asupra indicatorilor ce afectează cel mai mult implementarea strategiei.
- Evidențiază schimburile mai puțin avantajoase pe care ar putea să le facă managerii atunci când nu reușesc să ia în considerație indicatorii de exploatare și financiari în același timp.

(sursa: Charles T. Horngren, Strikant M. Datar, George Foster /Contabilitatea costurilor, o abordare managerială/ediția a XIa/ /Editura ARC 2006, p 502)

<sup>118</sup>*Verboncu I. Op. Cit p 15-20 <sup>119</sup>Charles T. Op. Cit., p 502*

Un tablou de bord echilibrat nu pornește de la scopul de a atinge obiectivele financiare, ci evidențiază de asemenea și obiectivele nefinanciare pe care trebuie să le atingă o entitate economică, pentru a-și atinge obiectivele generale<sup>120</sup>. Tabloul de bord echilibrat măsoară performanța unei entități din patru perspective prezentate în figura. 2.4.

*Figura 2.4. Perspectivele tabloului de bord*

(*Sursa: Charles T. Horngren, Strikant M. Datar, George Foster /Contabilitatea costurilor, o abordare managerială/ediția a XIa/ /Editura ARC 2006)*

*Perspectiva financiară* evaluează profitabilitatea strategiei unei entități economice. Reducerea costurilor și creșterea volumului de vânzări al concurenței, sunt principalele inițiative strategice ale entității economice. În condițiile în care într-o arie de deservire operează un singur operator de transport, atunci pot fi îndeplinite condițiile de monopol, acestea putând stabili atât tarifele, cât și modul de transport Pentru perspectiva financiară se pune accentul pe profitul din exploatare și rentabilitatea capitalului rezultate din reducerea costurilor și vânzarea unui număr mai mare de unități (legitimații de călătorie) <sup>121</sup> ..

*Perspectiva clientului* identifică segmentele de piață-țintă și măsoară succesul entității economice prin monitorizarea obiectivelor de dezvoltare O entitate economică de transport public de persoane folosește indicatori precum cota de piață pe segmentul traseelor, numărul de

*<sup>120</sup>Charles T. OP. Cit p. 494-495*

<sup>121</sup>*Popa M., Economia transporturilor, Editura Politehnica Press 2009, p. 255-257*

călători și gradul de satisfacere al clienților<sup>122</sup> .. Serviciul de transport public de persoane este prestat de către operatori autorizați și se desfășoară pe bază de programe de circulație prestabilite, aprobate de adminisrația locală. Pentru satisfacerea clienților, acest serviciu se realizează pe trasee fixe de-a lungul cărora se stabilesc stații de urcare/coborâre pentru călători, semnalizate și amenajate corespunzător de către operatorul de transport.

*Perspectiva procesului economic* pune accentul pe operațiunile interne care duc mai departe perspectiva clientului prin crearea de valoare pentru clienți și perspectiva financiară mărind valoarea bugetului. Principalul obiectiv al unei entități economice de transport public de persoane este satisfacerea ofertei în funcție de cererea pieței prin cercetarea a trei elemente de bază, necesare creșterii economice: sistemul de transport, sistemul de comunicații corespunzător și sursa adecvată de energie<sup>123</sup>. Acestă activitate de cercetare a elementelor menționate, ajută entitatea economică de transport public de persoane să estimeze costurile totale.

*Perspectiva învățării* și creșterea profitului stabilesc capacitățile în care trebuie să exceleze organizația pentru a avea procese interne mai performante și a crea valoare călătorilor, punând în valoare trei tipuri de capacități<sup>124</sup>:

- 1. Capacitatea angajaților, măsurate prin prisma educației angajaților și a nivelului lor de calificare (pentru o calitate deosebită în servirea călătorilor, trebuie întărită disciplina în muncă a personalului și asigurată creșterea gradului de conștiință și a responsabiltății sociale);
- 2. Capacitățile sistemului informațional, măsurate în funcție de procentul procesului de transport în timp real (sistemul informațional pentru publicul călător);
- 3. Motivația măsurată în funcție de gradul de satisfacție al angajaților și de procentul acesteia în activitatea de bază (șoferi, manipulanți) împuterniciți să gestioneze procesele de transport (împuternicirea muncitorilor, instruirea și sistemele informaționale măresc gradul de satisfacție al angajaților și duc la îmbunătățiri ale proceselor de transport/producție și ale celor economice).

*<sup>122</sup>Stanciu S., Bazele generale ale Marketingului, Editura Universității din București, 1999, p 101* 

*<sup>123</sup>Banister, D., & Berechman, J. (2000). Transport investment & economic development. London: University College London Press, p 56*

*<sup>124</sup> Duncan, I., & Leung, J. (2013) New Zealand's productivity paradox – a transport policy perspective. Retrieved from Ministry of Transport website: http:// www.nzae.org.nz / wpcontent / uploads / 2014 / 05/ Duncan\_and\_Leung\_2013\_\_NZ\_Productivity\_paradox\_from\_a\_transport\_policy\_perspective.pdf*

În opinia noastră, tabloul de bord echilibrat are un rol important în adoptarea strategiei de lider al costurilor în vederea determinării performanței financiare în cadrul RATB. Tabelul. 2.1., indică legăturile de tip cauză-efect, mai exact, în ce fel realizările din domeniul învățarii și dezvoltării duc la îmbunătățiri ale proceselor economice interne, și care la rândul lor, duc la o satisfacție mai mare a călătorilor și în cele din urmă la performanță financiară. Rezultatul este creșterea gradului de satisfacție al clienților și o cotă de piață mai mare.

*Tabel 2.1. – Tabloul de bord echilibrat pentru anul 2016 în RATB*

(Sursa: prelucrare autor)

Din datele prezentate în tabloul de bord echilibrat pentru anul 2016 reiese că, inițiativele au fost implementate cu succes, RATB înregistrând un profit de exploatare semnificativ datorită strategiei de lider al costurilor, care a dus de asemenea la creștera profitului.

## <span id="page-75-0"></span>**2.2.1. Implementarea tabloului de bord echilibrat**

Din cele prezentate mai sus, considerăm că implementarea tabloului de bord echilibrat, într-o entitate de transport public de persoane, presupune angajament din partea managementului superior privind stabilirea legăturilor de tip cauză-efect în funcție de obiectivele alese. În acest context, implementarea unui tablou de bord echilibrat ca instrument managerial în fundamentarea deciziilor în entitățile economice de transport public de persoane din România este extrem de necesar pentru:

- amplificarea gradului de fundamentare a deciziilor adoptate prin punerea la dispoziția decidentului a unor informații operative și relevante vizând principalele aspecte din entitățile economice de transport public de persoane;
- raționalizarea utilizării timpului de lucru al compartimentului financiar-contabil, prin orientarea activității spre problemele-cheie cu care se confruntă entitățile economice, probleme sesizate în mod operativ de tabloul de bord prin situațiile întocmite;
- creșterea responsabilității șefilor de compartimente pentru activitatea desfășurată, tabloul de bord oferindu-le acestora, într-o formă sintetică, aspectele și domeniile critice spre care să-și orienteze eforturile.

Echipa de management urmărește să permită supravegherea controalelor interne din cadrul entităților economice de transport public de persoane. Pentru a obține o înțelegere a modelelor de procese cheie, înainte de a pune în aplicare tehnologia, managementul decident se concentrează pe tehnologia strategică și operațională pentru a alinia inițiativele activității desfășurate în cadrul entității. Astfel, este necesară împărțirea managementului superior în patru grupuri, fiecare grup fiind responsabil de una din perspectivele prezentate mai sus<sup>125</sup> . În plus, reprezentanții nivelurilor imediat inferioare de management și managerii din structurile funcționale cheie, trebuie să fie incluși în fiecare grup, fiecare dintre aceștia având ca bază,experința acumulată în domeniu. Grupurile stabilesc indicatorii pentru fiecare obiectiv și surse de informații pentru fiecare indicator. Proiectarea tabloului de bord echilibrat în cadrul RATB se elaborează în funcție de strategia sa,urmărind procentul veniturilor sale provenite de la noile trasee de transport și noii clienți (primăriile județului Ilfov). Astfel, RATB măsoară avantajul sau dezavantajul înființării unei noi linii de transport, aceasta implicând totodată

<sup>125</sup>*Zaiat A. Integrated Multimodal Transportation Dashboard, FEUP 2014, p. 20-23*

costuri privind achiziția mijloacelor de transport și instruirea personalului. În figura nr. 2.3., am ilustrat caracteristicile tabloului de bord echilibrat, unde implementarea acestuia ajută entitatea economică să-și atingă obiectivele propuse. Utilizarea tabloului de bord echilibrat ajută managementul decident să obțină cele mai semnificative informații privind desfășurarea activității unei organizații/structuri, într-o formă precis stabilită și constantă, corespunzătoare. Pentru a reduce deficiențele și a îmbunătăți randamentul activității, RATB are nevoie de obținerea datelor în timp real referitoare la parametrii activității. În acest context, tabloul de bord reprezintă un sistem de indicatori în mărimi absolute și relative și este utilizat în evaluarea, controlul și ameliorarea deciziilor atât de managementul de vârf cât și de managementul de linie, oferind posibilitatea stabilirii obiectivelor imediate și validarea realizărilor față de previziuni<sup>126</sup> .

## <span id="page-76-0"></span>**2.2.2. Analiza SOWT privind performanța financiară în entitățile de transport public de persoane**

Analiza SWOT este o metodă utilizată în mediul de afaceri, pentru a ajuta la proiectarea unei viziuni de ansamblu asupra unei entități economice și evaluează în același timp factorii de influență interni și externi ai entității economice, precum și poziția acesteia pe piață sau în raport cu ceilalți competitori<sup>127</sup> . Scopul său principal este de a identifica strategiile care va alinia cele mai bune resurse și capacități ale entității economice la cerințele mediului în care acesta acționează<sup>128</sup> . Conceptul analizei strategice SWOT (*Strengths, Weaknesses, Opportunities, Threats)*, însemnând "Puncte tari, Puncte slabe, Oportunități, Amenințări" provine dintr-o cercetare efectuată între anii 1960 și 1970 la [Stanford Research Institute](https://ro.wikipedia.org/wiki/Stanford_Research_Institute) din SUA<sup>129</sup> .Analiza SWOT este esențială în formularea strategiei unei entități economice implicit a celor din domeniul transportului public de persoane, fiind un instrument puternic de corectare al slăbiciunilor, de protejare împotriva punctelor slabe interne dar și de amenințările externe. Analiza SWOT are avantajul de a ajuta la planificarea strategică în desfășurarea activității de transport public de persoane prin identificarea principalelelor probleme care generează dificultăți

*<sup>126</sup>file:///F:/Raport-RATB-30.12.2014%20(1).pdf/ analiza diagnostic a activității ratb și măsuri de creștere a performanței acesteia*

*<sup>127</sup> https://ro.m.wikipedia.org/wiki/Analiza\_SWOT*

*<sup>128</sup>https://www.mindtools.com/pages/article/newTMC\_05.htm*

*<sup>129</sup>http://www.agero-stuttgart.de/REVISTA-AGERO/COMENTARII/SWOT.pdf*

în activitatea transportului public de persoane<sup>130</sup> . Prezentăm în continuare principalelelor probleme care afectează activitatea transportului public de personae în RATB.

- Problemele referitoare la mijloacele de transport public de persoane: starea de uzură fizică și morală ridicată a mijloacelor de transport; perturbarea circulației mijloacelor de transport public de persoane (autobuze, troleibuze, tramvaie), datorită creșterii accelerate a traficului public; creșterea circulației publice și blocajele de trafic, care se produc deja în prezent în zonele principale ale orașului.
- Problemele referitoare la calitatea transportului public de persoane: frecvența cu care sosesc mijloacele de transport; confortul asigurat în mijloacele de transport pe durata deplasărilor; lipsa informațiilor în stații de transport public; starea mijloacelor de transport și întreținerea acestora; punctualitatea sosirii în stații a mijloacelor de transport; emisiile poluante generate de mijloacele de transport; prețul călătoriilor și al abonamentelor.

. Plecând de la ideea de bază că activitatea de exploatare a unei entități de transport public de persoane, este principalul factor care condiționează sporirea rentabilității, pentru a obține un profit superior costurilor, putem afirma faptul că, pentru management este esențială informația în timp real privind parametrii procesului de producție. Prezentăm în ANEXA 4 analiza diagnostic (SWOT) RATB

## <span id="page-77-0"></span>**2.3. Analiza strategică a profitului din exploatare**

Entitățile economice de prestări servicii, evidențiază succesul strategiilor lor măsurând modificarea profitului din exploatare de la un an la altul. În domeniul transportului, operatorii de transport public de persoane trebuie să practice un tarif prin care să-și acopere nu numai costurile de exploatare, dar și costurile de reabilitare și dezvoltare (tarif plătit pe de o parte de călători, iar pe de altă parte finanțat de municipalitate).

Astfel, nivelul tarifului practicat de operatorul de transport public de persoane trebuie să asigure condițiile obținerii unui anumit nivel al profitului și în niciun caz pierdere<sup>131</sup> . Tarifele

*<sup>130</sup> Brandon Duxbury, Planning for the Olympics: A Transportation SWOT Analysis of Vancouver, To Fulfill the Geography/Earth Science Requirement of Completing a Practical Exam Final Draft Submitted April 11, 2012 Readers: Kurt Fuellhart, Claire Jantz, and Jan Smith, p12-21*

aferente serviciilor de transport public de călători trebuie să asigure realizarea unui transport public de persoane la un nivel suportabil pentru beneficiarii direcți ai transportului (călătorii), în condiții de calitate<sup>132</sup> . În Municipiul București tarifele de transport se încasează de RATB în schimbul unei legitimații de călătorie (card activ). Costul unei călătorii este considerat, costul total în care sunt incluse facilitățile acordate călătorilor.

În continuare, vom realiza o analiză strategică a profitului din exploatare a unităților (legitimații de călătorie) vândute, utilizate de RATB la prețul nominal de 15,00 unități monetare. Pentru aceasta facem o scurtă prezentare a procedurii de vânzare a cardurilor privind titlurile de călătorie desfășurată în cadrul Serviciului Vânzare din cadrul RATB. Conform organigramei RATB, Serviciul Vânzare (S.V.)este organizat și funcționează în cadrul Direcției Comerciale și asigură îndeplinirea sarcinilor ce revin acesteia în realizarea veniturilor din activitatea de vânzare a titlurilor de călătorie și a altor produse. Activitatea principală a S.V. constă în achiziționarea de materii prime (carduri inactive) în vederea formatării cardurilor contactless (Activ) în PC, cu ajutorul SOFT-ului dedicat acestei operațiuni și a imprimantelor Evolis Dualys aferente sistemului de operare. În urma verificării necesarului, S.V. emite carduri contactless prin unitățile de vânzare și încarcă titlurile de transport solicitate de publicul călător valabile pe mijloacele de transport ale RATB și operatorilor integrați în sistemul de taxare, asigurând vânzarea titlurilor de călătorie prin rețeaua R.A.T.B.<sup>133</sup>În tabelul 2.2 vom prezenta datele privind modificarea profitului de la un an la altul, din vânzarea legitimațiilor de călătorie în perioada 2015-2016.

*Tabel. 2.2. - Date privind modificarea profitului -2015/2016*

<sup>131</sup>*Stead, D. (2001). Transport intensity in Europe – indicators and trends. Transport Policy 8(1),. Retrieved from: [http://www.sciencedirect.com/science/article/pii/S0967070X00000342,](http://www.sciencedirect.com/science/article/pii/S0967070X00000342) p 29–46*

*<sup>132</sup>Saunders, C., & Dalziel, P. (2004).Economic well-being in regional development. Australasian Journal of Regional Studies, 10(3), p 355–366*

(Sursa: date prelucrate din informațiileRATB)

Urmare a datelor prezentate mai sus, precizăm următoarele:

- Costurile materiilor prime sunt costurile cardurilor inactive;
- Costurile de prelucrare, sunt toate costurile de producție (activare carduri);
- Costurile de cercetare și dezvoltare (volumul de muncă ce trebuie realizat).

*Tabel 2.3.Profitul din exploatare pentru fiecare an anlizat*

(Sursa: date prelucrate din tabelul 2.3)

În baza datelor de mai sus, vom analiza creșterea profitului din exploatare (carduri active) în urma implementării cu succes a strategiei de lider al costurilor pe piață. Pentru a prezenta modificarea profitului din exploatare de la un an la altul, vom aborda trei componente principale ce caracterizează succesul entității economice: componenta creșterii profitului, componenta de recuperare a costurilor, componenta de productivitate.

1. "Componenta creșterii profitului măsoară modificarea profitului din exploatare atribuită în exclusivitate modificării volumului de producție vândut între două perioade consecutive"<sup>134</sup> . Altfel spus, componenta de creștere a profitului măsoară creșterea veniturilor minus creșterea costurilor în urma vânzării mai multor unități. Acest calcul presupune că toate costurile producției, costurile factorilor de producție, eficiențele și capacitățile din anul precedent sunt aceleași cu cele din următor. În continuare vom analiza efectele componentei creșterii profitului asupra veniturilor și a costurilor privind modificarea profitului de la un an la altul, din vânzarea cardurilor active în perioada 2015-2016.

*Efectul creșterii profitului asupra veniturilor*, expune modificarea favorabilă a profitului din exploatare. Așa cum am arătat în tabelul 2.3., prețul nominal al cardurilor active rămâne neschimbat și vom pune accent doar pe cantitatea vândută, utilizând formula din figura. 2.5.

(Sursa: prelucrare autor după Charles T. Horngren, Strikant M. Datar, George Foster, Contabilitatea costurilor, o abordare anagerială/ediția a XIa/ /Editura ARC 2006, p 503 )

Pentru a pune în aplicare formula de mai sus, vom lua ca bază datele din tabelul 2.3. și le vom expune în tabelul 2.4.

*(Sursa:Tabel 2.3 - Calculul indicatorilor pentru cardurile active în perioada 2015-2016)*

<sup>134</sup>*Charles T. Op. Cit. p. 502*

Conform datelor din tabelul 2.3., componenta creșterii profitului asupra veniturilor este favorabilă, pentru că determină creșterea profitului din exploatare în anul 2016 cu 1.249.260,00 unități monetare mai mult, așa cum am arătat în tabelul nr. 2.4.

*Efectul creșterii profitului asupra costurilor* expune modificarea favorabilă a cantității vândute. Pentru realizarea producției (carduri active) mai mare vândută în anul 2016, a fost nevoie de o cantitate de factori de producție mai mare. Efectul creșterii profitului asupra costurilor, măsoară cu cât s-au majorat costurilor în anul 2016, dacă relația din anul 2015 între producție și factorii de producție au fost aceeași, ca în anul 2016 și cum costurile din anul 2015 ale factorilor de producție au rămas neschimbate și în anul 2016.

(Sursa: prelucrare autor după Charles T. Horngren, Strikant M. Datar, George Foster, Contabilitatea costurilor, o abordare anagerială/ediția a XIa/ /Editura ARC 2006, p 504 )

Vom folosi relațiile factori de producție și costurile factorilor de producție din 2015, ținând cont de faptul că scopul nostru este de a opri creșterea costurilor determinată în exclusivitate de creșterea numărului de unități vândute de RATB în perioada 2015 și 2016. În continuare, vom analiza costurile pentru unitățile efective de factori de producție care au fost folosite pentru realizarea producției din anul 2016 și anume: costurile cu materiile prime directe, costuri de prelucrare și costurile de cercetare și dezvoltare.

*Tabel 2.5.Cantitatea suplimentară de materii prime necesară în 2016*

*(Sursa:Tabel 2.3 - Calculul indicatorilor pentru cardurile active în perioada 2015-2016)*

Pentru prelucrarea celor 578.632 de carduri active în 2016, în comparație cu cele 495.348 de carduri active prelucrate în 2015, cantitatea materiilor prime (cardurile inactive) a crescut cu un procent de 17% mai mult, conform tabelului 2.5, altfel spus, a fost necesară o cantitate de materii prime directe de 642.472 bucăți carduri inactive așa cum se observă în tabelul 2.6.

*Tabel. 2.6.Cantitatea necesară de materii prime în 2016*

*(Sursa:Tabel 2.3 – Calculul indicatorilor pentru cardurile active în perioada 2015-2016)*

### *Costuri de prelucrare*

Indiferent de capacitatea de prelucrare a materiilor prime, costurile de prelucrare rămân fixe (echipamentul de activare pentru carduri consumă aceeași energie indiferent de numărul de carduri activate). În anul 2015, RATB a avut capacitatea de a prelucra 700.000 de materii prime la un cost de 3.150.000 unități monetare și au fost vândute 495.348 de carduri active. Pentru prelucrarea celor 578.632 carduri active vândute în 2016, RATB a trebuit să se prelucreze 695.000 de materii prime, după cum s-a calculat în tabelul nr. 2.7. Dacă RATB are capacitatea de a prelucra 700.000 de materii prime, prin urmare, în anul 2016 nu este nevoie de o cantitate de materii prime mai mare decât cea din anul 2015, astfel costurile de prelucrare nu se modifică, conform tabelului 2.7.

*Tabel 2.7.Modificarea costurilor de prelucrare în anul 2016*

*(Sursa:Tabel. 2.3 - Calculul indicatorilor pentru cardurile active în perioada 2015-2016)*

### *Costuri de cercetare și dezvoltare*

Aceste costuri, sunt costuri fixe, întrucât acestea sunt adecvate pentru a susține prelucrarea de materii prime mai mare de RATB și nu depind de cantitatea de prelucrare a materiilor prime așa cum vom arăta în tabelul 2.8.

*Tabel. 2.8.Costuri de cercetare și dezvoltare în anul 2016*

*(Sursa:Tabel nr. 2.3 - Calculul indicatorilor pentru cardurile active în perioada 2015-2016)*

Prezentăm în tabelul 2.9. unitățile efective de factori de producție care au fost folosite pentru realizarea producției din anul 2016 și care au produs efectul favorabil al componentei de creștere a profitului asupra costurilor: costurile cu materiile prime directe, costuri de prelucrare și costurile de cercetare și dezvoltare

*Tabel 2.9*. *Efectul componentei de creștere a profitului asupra costurilor*

(Sursa: calcule autor)

Conform celor prezentate mai sus, concluzionăm că pentru a vinde 578.632 de carduri în 2016, în comparație cu cele 495.348 de carduri vândute în 2015, necesarul de materii prime a crescut cu 17%, adică a fost nevoie de 642.472 bucăți mai multe, în valoare de 138.709,00 unități monetare, astfel, componenta de creșterea profitului din exploatare este favorabilă, așa cum rezultă din tabelul nr. 2.9.

*Tabel 2.10.Creșterea profitului din exploatare*

*2.* "Componenta de recuperare a costului măsoară modificarea profitului din exploatarea atribuibilă în exclusivitate modificările costurilor factorilor de producție și a producției realizate între două perioade consecutive"<sup>135</sup> . Vom folosi formula de calcul din figura nr. 2.7, întrucât scopul efectului recuperării costului asupra veniturilor este de a izola modificarea costurilor între cele două perioade consecutive, anii 2015 și 2016, determinată în exclusivitate de modificarea prețurilor de vânzare.

 (Sursa: prelucrare autor după Charles T. Horngren, Strikant M. Datar, George Foster, Contabilitatea costurilor, o abordare anagerială/ediția a XIa/ /Editura ARC 2006, p 505 )

## (15 ăț − 15 ăț 578.632 = 0,00 ăț

Facem precizarea că transportul public de persoane în Municipiul București (RATB), se desfășoară pe baza hotărârilor Primăriei Municipiului București (PMB), motiv pentru care, modificarea prețului unei călătorii, în situațiile de schimbare semnificativă a echilibrului financiar, se realizează în cazul în care serviciul nu este subvenționat.

Situația profitului din exploatarea atribuită recuperării costului din vânzarea cardurilor, se observă în tabelul 2.11.

 <sup>135</sup>*Charles T. Op Cit, p. 505*

După prelucrarea celor 578.632 de carduri active vândute în anul 2016 de RATB rezultă relația din anul 2015 între factorii de producție și producție, rămâne neschimbată și în anul 2016. În situația RATB, analiza recuperării costului indică faptul că în cazul în care costurile factorilor de producție nu se modifică, RATB nu poate să pretindă la PMB prețuri mai mari percepute pentru cardurile active.

3. "Componenta de productivitate măsoară modificarea costurilor atribuibile unei modificări a cantității de factori de producție folosită în perioada curentă, în raport cu cea folosită în perioada anterioară, pentru a realiza producția din perioada curentă<sup>136</sup> .

 (Sursa: prelucrare autor după Charles T. Horngren, Strikant M. Datar, George Foster, Contabilitatea costurilor, o abordare anagerială/ediția a XIa/ /Editura ARC 2006, p 506 )

 <sup>136</sup>*Charles T. Op. Cit. p. 506*

Pentru această analiză, vom folosi formula din figura 2.8. Astfel, acestă componentă, calculează costurile factorilor de producție din 2016, pentru a măsura scăderea costurilor, ca urmare a folosirii unei cantități mai mici de factori de producție.

*Tabel 2.12.Componenta de productivitate a modificărilor costurilor*

(Sursa: calcule autor)

Din datele prezentate în tabelul de mai sus observăm că, efectul componentei de productivitate asupra costurilor în anul 2016 a scăzut cu 11.209,00 unități monetare, ceea ce rezultă că RATB a reușit să determine majorarea profitului din exploatare, micșorând capacitatea de producție și reducând costurile. În tabelul 2.13. vom prezenta un rezumat al componentelor de creștere a profitului, de recuperare a costurilor și de productivitate ale modificărilor profitului din exploatare.

*Tabel 2.13.Analiza strategică a profitului*

(Sursa: calcule autor)

În urma analizei strategice a profitului din exploatare din vânzarea cardurilor active (legitimații de călătorie) utilizate de RATB la prețul nominal de 15,00 unități monetare, am concluzionat că RATB a avut succes implementând strategia de lider al costurilor, motiv pentru care, a înregistrat o creștere a profitului din exploatare pe anul 2016. În comparație cu datele perioadei precedente 2014-2015, pentru perioada 2015-2016, valoarea profitului din exploatare aferent vânzării cardurilor active, a crescut la 1.121.700,00 unități monetare

În acest context, am urmărit punerea în evidență a analizei strategice într-o entitate economică de transport public de persoane și implicit *validarea ipotezei (I1), respectiv: "Informațiile legate de analiza strategică a unei entități economice , constituie punctul de plecare în evaluarea entității privind identificarea factorilor de influență ai profitului și detereminarea riscurilor".* Astfel, putem afirma validarea integrală a acestei ipoteze, având în vedere rezultatele obținute pe bază de calcule pentru studierea fenomenelor și proceselor economice care au loc la nivelul entităților economice de transport public de persoane, a rezultatelor economico-financiare obținute în raport cu obiectivele propuse, determinarea cauzelor care provoacă abateri în desfășurarea fenomenelor și proceselor analizate și luarea măsurilor pentru reglarea întregii activități.

## <span id="page-87-0"></span>**2.4. Aspecte privind auditul intern exercitat în entitățile economice de transport public de persoane**

Auditul intern este considerat o profesie care s-a conturat în timp, încercând să se adapteze necesitaților entităților economice din întreaga lume care sunt în continuă schimbare. Inițial auditul intern era axat pe probleme contabile, devenind în prezent o funcție care are drept scop depistarea principalelor riscuri în entitatea economică. Finalitatea principală a acestor "ascultări" constă în prevenirea actelor de fraudă efectuate de persoanele care gestionează fonduri publice. Cuvântul "audit" provine din limba latină, audit-auditare, și are semnificația ,,a asculta". Auditul intern a cunoscut transformări succesive până în momentul definirii clare a acestui concept. Evoluția funcției de audit intern se evidențiază prin următoarele elemente: asistență acordată managerului; sprijin acordat salariaților fără a-i judeca; independența auditorilor.

Auditul intern este activitatea care emite managementului general, în baza analizelor efectuate, o asigurare privind calitatea sistemului de control intern al entității economice" 137 . Caracteristicile auditului intern sunt definite de trăsăturile generale asociate acestei activități și care o diferențiază de alte activități similare. Aceste însușiri esențiale evidențiază auditul intern în raport cu celelalte activități complementare și permit realizarea unor comparații între aceste activități. Cu ajutorul acestor comparații se pot formula recomandări care să contribuie la îmbunătățirea activității de audit inern, luând în considerare următoarele caracteristici de bază: independența și obiectivitatea, universalitatea, dimensiunea deontologică, periodicitate. În funcție de cum își atinge obiectivele auditul intern, se pot distinge trei tipuri de audit intern: auditul de regularitate, auditul de system, auditul performanței În tabelul. 2.14. prezentăm criteriile de comparație și modul cum se raportează acestea la cele trei tipuri de audit.

<sup>137</sup>*https://global.theiia.org/standards-guidance/mandatory-guidance/Pages/Definition-of-Internal-Auditing.aspx*

*(Sursa:<http://www.cfo.pitt.edu/intaudit/typesofAudits.php>*)

Entitățile economice își stabilesc obiective pentru diferite orizonturi de timp: scurt, mediu și lung. Orice obiectiv este influențat de unele evenimente care ar putea împiedica realizarea lui indiferent de orizontul de timp la care se referă. Prevenirea pericolului (a riscului) poate fi realizată dacă se iau măsurile corespunzătoare, în sensul că analizarea riscului cu multă seriozitate, după o planificare, ar fi eliminat sau, cel puțin, atenuat. Acest risc este un risc de control, adică un risc ce poate fi prevenit și atenuat, dacă s-ar adopta măsurile corespunzătoare pentru a-l controla<sup>138</sup> . În opinia noastră, auditul intern este o activitate funcțională, efectuată de un specialist în domeniu în vederea consilierii managementului pentru o bună administrare a resurselor, perfecționând activitățile entității economice.

În vederea gestionării riscurilor trebuie parcurse mai multe etape:

- 1. Elaborarea Registrului riscurilor ca urmare a identificării acestora;
- 2. Utilizarea "matricei evaluării riscurilor" în vederea evaluării riscurilor;
- 3. Controlul riscurilor;

4. Analiza și raportarea riscurilor.

Cele mai importante elementele care se referă la riscuri sunt: probabilitatea de apariție a riscurilor; nivelul impactului (gravitatea consecințelor și durata acestora), în situația în care acestea s-ar produce. Auditul intern nu poate fi confundat cu controlul intern, deoarece nu poți să monitorizezi și în același timp să evaluezi obiectiv și independent ceva ce ai face tu însuți.

<sup>138</sup>Marcel Ghiță, Sorin Briciu, Florentina Sas, Răzvan Ghiță, Attila Szora Tamas, Iulian Bogdan Dobra, Guvernanța corporativă și auditul intern, Editura Aeternitas, Alba Iulia, 2009

Managementul unei entități economice are în vedere ca funcția de control intern instituită să fie eficientă, eficace și suficientă pentru a ameliora riscurile identificate prin intermediul auditului intern. Numeroși utilizatori ai informației financiar-contabile confundă auditul intern cu contabilitatea. Această confuzie este determinată, pe de o parte de faptul că cea mai mare parte a activității de audit intern vizează informațiile financiar-contabile, iar pe de altă parte de faptul că marea majoritate a auditorilor interni au experiență semnificativă în domeniul contabilității. Deși originile contabilității și auditului intern nu sunt clar definite, acestea au domenii de aplicare distincte. Legea auditului intern reglementează în mod expres subordonarea structurii de audit numai conducătorului entității publice, În România există numeroase situații în care structura de audit nu se află în subordinea directă a acestuia, astfel încât nivelul de subordonare al auditorilor interni să le permită păstrarea independenței și exercitarea responsabilităților, având drept consecință limitarea independenței conducătorului structurii de audit intern și implicit accesul la un domeniu larg de intervenție în cadrul misiunilor de audit derulate Așadar, obiectivul principal al procesului de management este acela de a obține: o utilizare eficientă și eficace a resurselor entității economice; o informație financiar contabilă pertinentă și fiabilă obținută prin reflectarea în contabilitatea a tuturor operațiunilor patrimoniale în conformitate cu prevederile legale, cele contractuale și buna practică în domeniu; protejarea activelor entității economice; atingerea obiectivelor stabilite pentru operațiuni sau proiecte; identificarea riscurilor existente și utilizarea unor strategii eficace pentru a le controla. În acest context, contabilitatea este procesul logic prin care se înregistrează, clasifică și sintetizează evenimentele economice, în scopul furnizării de informații financiare pentru procesul decizional, în timp ce auditul intern verifică și analizează acuratețea și conformitatea tranzacțiilor, funcționalitatea sistemelor și evaluează eficiența și eficacitatea metodelor și procedurilor operaționale ale unei entități economice de transport public de persoane. Practica a determinat renunțarea la semnificația auditului intern corelată cu funcția financiar-contabilă a entității economice și creșterea importanței acestuia prin includerea funcției de audit intern în subordinea directă a managementului general, devenind astfel un "instrument de identificare, analiză și monitorizare a riscurilor". Noțiunile de control extern și audit extern trebuie înțelese corect așa cum au fost ele aplicate în economia mondială, precum și în economia românească. În opinia noastră, managerii și auditorii interni trebuie priviți ca parteneri și nu ca adversari, având aceleași obiective, unul dintre acestea fiind și eficacitatea activității de management și implicit atingerea țintelor propuse.

# <span id="page-91-1"></span><span id="page-91-0"></span>**[CAPITOLUL III](file:///C:/Users/User/Desktop/capitoluli%201%20teza.docx%23_Toc454376692) [ARHITECTURA METODELOR DE REPARTIZARE](file:///C:/Users/User/Desktop/capitoluli%201%20teza.docx%23_Toc454376692) A [COSTURILOR ȘI V](file:///C:/Users/User/Desktop/capitoluli%201%20teza.docx%23_Toc454376692)ENITURILOR ÎN ENTITĂȚILE PUBLICE DE TRANSPORT PUBLIC DE PERSOANE**

Accentul de bază al acestui capitol este pus pe modul în care contabilitatea managerială, îi ajută pe managerii unei entități economice de transport public de persoane, să ia decizii benefice privind utilizarea metodelor adecvate de repartizare a costurilor și aprecierea corectă a valorii probabilităților de realizare a unui cost controlat prin analiza abaterilor. Prin aprofundarea metodelor de repartizare a costurilor și analiza abaterilor, vom pune în valoare necesitatea utilizării metodelor de repartizare a costurilor și analiza abaterilor privind creșterea performaței unei entități economice de transport public de persoane, iar la finele parcurgerii etapelor menționate vom constata validarea sau nevalidarea ipotezei **(I2) "Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității în entitățile economice de transport public de persoane"**

## <span id="page-91-2"></span>**3.1. Repartizarea costurilor într-o entitate de transport public de persoane**

Într-o entitate economică din domeniul transportului public de persoane, contabilitatea managerială se organizează, în raport cu activitățile desfășurate și de necesitățile proprii. Conform regulamentului de aplicare al Legii contabilității nr. 82/1991, obiectivele primordiale ale contabilității de gestiune urmăresc calcularea costurilor, stabilirea rezultatelor și a rentabilități produselor și serviciilor executate, întocmirea bugetului de venituri și cheltuieli pe domenii de activități, urmărirea și controlul executării acestora în scopul cunoașterii rezultatelor și furnizării datelor necesare fundamentării deciziilor care privesc gestiunea entității economice<sup>139</sup> .

<sup>139</sup>*Legea contabilității nr. 82/1991*

"Contabilitatea de gestiune este utilizată, pentru înregistrarea operațiunilor privind colectarea și repartizarea cheltuielilor pe destinații, respectiv pe activități, secții, faze de fabricație etc., decontarea producției, precum și calculul costului de producție al produselor fabricate, lucrărilor executate și serviciilor prestate, inclusiv al producției în curs. Modul de organizare a contabilității de gestiune este la latitudinea fiecărei entități economice, în funcție de specificul activității și necesitățile proprii ale acesteia."<sup>140</sup> . Studiile de specialitate arată că unele entități economice aleg repartizarea costurilor către diviziuni și departamente, plecând de la ideea că acestea sunt suportate de entitate pentru a susține actvitatea de bază. Astfel, repartizarea tuturor costurilor îi motivează pe managerii de departamente și diviziuni să examineze modul în care acestea sunt planificate și controlate<sup>141</sup>. Alegerea unei metode de repartizare a costurilor adecvată domeniului de activitate desfășurată de o entitate economică permite analiza fundamentală a costurilor astfel încât managerii entităților economice să poată stabili decizii operative și pertinente.

## <span id="page-92-0"></span>**3.1.1..Abordări conceptuale privind costurile în domeniul transportului public de persoane**

Rapoartele contabile conțin numeroase concepte legate de costuri, reprezentând o cantitate importantă de informații. Contabilii au definit costul, ca fiind un sacrificiu sau o renunțare la o resursă, în vederea atingerii unui obiectiv specific. Costul efectiv este un cost suportat (istoric), contrar costului bugetat (sau previzionat). În opinia autorilor lucrării "Managementul serviciilor de transport" Nacșu I., Ion G., Mateescu V., costul în serviciul de transport public de călători, este un indicator sintetic calitativ, ce reflectă în expresie bănească, cheltuielile de materiale și de manoperă necesare efectuării în condiții optime a transportului de călători cu mijloacele de transport din dotare<sup>142</sup> . Altfel spus, costul este o valoare monetară a cheltuielilor consumate pentru realizarea unor produse, lucrări executate sau servicii. Pentru a-și fundamenta deciziile, managerii unei entități economice, trebuie să știe cât costă un anumit obiect de cost (proiect, produs, serviciu, activitate, departament, etc.), pentru care se dorește o

*<sup>140</sup>\*\*\* Regulamentul de aplicare a legii contabilității, punctul 105*

*<sup>141</sup>Charles T. Op. Cit., p. 539*

*<sup>142</sup>Ioan Op. Cit. p. 93*

cuantificare a cheltuielilor. În figura 3.1, vom prezenta șase obiecte de cost principale pentru care o entitate economică de transport public de persoane calculează costuri.

*Figura 3.1. Obiecte de cost în domeniul transportului public de persoane*

(sursa: proiecție autor)

Mai concis, costul de transport caracterizează întreaga activitate economică a entității și constituie un element de bază a evidenței contabile. În domeniul transportului, costurile se diferențiază prin<sup>143</sup>:

 Costuri obiective – sunt costurile care se măsoară prin bani și care la rândul lor se clasifică în:

 <sup>143</sup>*Nacșu I Op. Cit, p. 111*

- Costuri contabile (complete) cuprind toate cheltuielile care se fac cu prestarea serviciilor (personalul, amortismentele, combustibilii, operațiile de întreținere, reparațiile etc.);
- Costuri economice sunt asociate cu teoria costului alternativ sau a costului de oportunitate. Aceste costuri sunt caracteristice viitorului și sunt valorile produselor sau serviciilor alternative care ar putea fi obținute cu resursele consumate.
- Costuri subiective sunt costurile legate de deciziile personale (factorul de decizei). Sunt ceea ce sacrifică factorul de decizie când face o alegere și constau într-o evaluare proprie a utilității, anticipată ca rezultat al alegerii;

Costurile în transport pot fi clasificate și după variația lor în timp, adică pe termen scurt (perioadă de timp în care capacitatea entității de a produce/a oferi servicii rămâne neschimbată) sau pe termen lung (toate costurile sunt variabile). Fiecare entitate economică de transport public de persoane, are o viziune diferită despre termenele scurte și lungi, deoarece atât activele fixe cât și cele mobile trebuie reînnoite periodic.

## <span id="page-94-0"></span>**[3.1.2. Scopurile repartizării costurilor](file:///C:/Users/User/Desktop/capitoluli%201%20teza.docx%23_Toc454376693) către obiectele de cost**

În orice entitate economică din domeniul transportului de persoane sau din oricare alt domeniu de activitate, repartizarea costurilor atât directe cât și cele indirecte ajută la realizearea produsului final /serviciul prestat. Acestea trebuie să respecte propriile sisteme de contabilitate pornind de la evenimente și operațiuni economice care s-au produs într-o entitate, ce prelucrează datele conținute în aceste operațiuni pentru a le transforma în operații utile managerilor<sup>144</sup> . Repartizarea costurilor în activitatea de bază a unei entități de transport public de persoane, se face ținând cont de sectoarele de activitate și de particularitățile activității (unități specifice). Printre aceste particularități se pot enumera cheltuielile cu întreținerea și reparațiile mijloacelor de transport, cheltuielile aferente depourilor (tramvaie, troleibuze) și autobazelor (autobuze)<sup>145</sup> .

Deși repartizarea costurilor este o problemă pentru majoritatea entităților economice, și pentru majoritatea aspectelor din contabilitate, scopul repartizării costurilor este de a oferii informații managementului, atât pentru deciziile strategice, cât și pentru deciziile operaționale.

<sup>144</sup>*Charles T. Horngren, Strikant M. Datar, George Foster, op. cit., p. 2*

*<sup>145</sup>Gheorghe I. Ion, Transportul urban și rural de călători,Editura Sylvi, București 1999, p.76*

De aceea considerăm esențială colectarea informațiilor privind repartizarea costurilor directe și indirecte. Termenul repartizarea costurilor, este folosit pentru a desemna imputarea cheltuielilor asupra unui anumit obiect de cost, motiv pentru care vom prezenta în tabelul 3.1, patru scopuri urmărite de manageri privind eficiența repartizării costurilor în domeniul transportului public de persoane.

*Tabel 3.1.Scopurile repartizării costurilor*

*(Sursa: Charles T. Horngren, Strikant M. Datar, George Foster, Contabilitatea costurilor, o abordare managerială, Editura Arc, ediția a Xia, 2006, p 533)*

Repartizarea unui anumit cost nu trebuie să îndeplinească în mod obligatoriu cele patru scopuri susmenționate, dar, în opinia noastră, scopurile prezentate mai sus joacă un rol important în repartizarea costurilor într-o entitate de transport public de persoane.

## <span id="page-95-0"></span>**[3.1.3. Criterii adecvate privind](file:///C:/Users/User/Desktop/capitoluli%201%20teza.docx%23_Toc454376694) deciziile de repartizare a costurilor**

În cadrul unei entități economice de transport public de persoane, managerii trebuie în primul rând să identifice scopul unei anumite repartizări de costuri și ulterior să selecteze

criteriile pentru repartizarea acestora. Vom prezenta în tabelul 3.2. patru criterii adecvate privind stabilirea deciziilor de repartizare a costurilor într-o entitate de transport public de persoane.

*Tabel 3.2.Criterii privind stabilirea deciziilor de repartizare a costurilor într-o entitate de transport public de persoane*

 (Sursa: Charles T. Horngren, Strikant M. Datar, George Foster, Contabilitatea costurilor, o abordare managerială, Editura Arc, ediția a Xia, 2006, p 534)

În entitățile private de transport public de persoane criteriile echitatea și capacitatea de absorbție sunt criterii utilizate mai rar decât criteriul cauză-efect sau criteriul beneficiilor obținute. Determinanții costurilor sunt ulterior aleși ca baze de repartizare a costurilor. Deciziile privind repartizarea costurilor afectează atât numărul de grupuri de costuri indirecte, cât și baza de repartizare a costurilor. Totuși, când repatizează costurile, managerii trebuie să ia în calcul și beneficiile nu numai costurile. Multe entități economice din domeniul transportului public de persoane și-au dezvoltat deja sisteme de calculație a costurilor generale de prestare a serviciului de transport ce folosesc baze multiple de repatizare a costurilor.

## <span id="page-97-0"></span>**3.2. Metode de repartizare a costurilor utilizate în transportul public de persoane**

Conceptele de bază ale oricărei evidențe și calculație a costurilor sunt: obiect (sau purtător) de cost, costuri directe ale unui obiect de cost, costuri indirecte ale unui purtător de cost, lot de costuri și bază de repartizare a costurilor. Diagramele sintetice ale metodelor de evidență a costurilor prezintă aceste concepte într-un format sistematizat. Scopul metodelor de evidență și calculație a costurilor este să se furnizeze informații privind costurile ce reflectă modul în care obiectele de cost alese (produse sau servicii) utilizează sursele unei entități economice<sup>146</sup> . Contabilitatea de gestiune este în mare măsură determinată de condițiile concrete în care își desfășoară activitatea entitățile economice. Aceste condiții concrete ce reflectă caracterul specific al activității diferitelor entități economice se prefigurează în tot atâția factori determinanți, de care depinde organizarea contabilității de gestiune<sup>147</sup>:

- Profilul entității economice;
- Structura organizatorică;
- Tehnologiile entității economice;
- Managementul entității economice.

Evoluția contabilității de gestiune este determinată în primul rând de dezvoltarea tehnologiei de producție, precum și de cerințele tot mai astringente ale economiei concurențiale, demonstrând atât aplicabilitatea acestora cu succes cât și identificarea punctelor slabe ale acestora. Schimbările survenite în mediul economic pentru atingerea obiectivelor de performanță ale entității economice au determinat o reorganizare a calculației<sup>148</sup> . Metodele de repartizare a costurilor diferă de la o entitate economică la alta în funcție de domeniul de activitate. Cunoașterea particularității fiecărei metode de repartizare a costurilor, contribuie în mod direct la utilizarea lor în raport cu exigențele impuse de managementul activității de bază a entității economice. Metodele de repartizare a costurilor scot în evidență anumite reguli de bază cum ar fi: etapele de urmat, identificarea obiectului de cost și calculul propriu-zis al costului și tratamentul cheltuielilor. În demersul cercetării noastre științifice, propunem în primă instanță să

<sup>146</sup>*Charles Top. Cit. p. 137*

*<sup>147</sup>Cucui I.,Costurile și importanța lor în controlul gestiunii firmei, Editura Arves, Craiova 2008, p. 23*

*<sup>148</sup>Caraiani C, Dumitrana M.,Contabilitatea de gestiune & Control de gestiune, Ediția a II a, Editura Universitară București, 2008, p. 20*

prezentăm metodele clasice de calculație a costurilor, urmate de cele evoluate asigurând o atenție deosebită metodelor moderne de organizare și calculație a costurilor. După aprofundarea literaturii de specialitate privind metodele de repartizare a costurilor, considerăm că este necesară clasificarea acestora în trei categorii, în funcție de apariția acestora în timp și modalitățile de calcul a costurilor<sup>149</sup>:

- Metode clasice de repartizare a costurilor;
- Metode evoluate de repartizare a costurilor;
- Metode moderne de repartizare a costurilor.

## <span id="page-98-0"></span>**3.2.1. Metode clasice de repartizare a costurilor**

În noul context economic mondial oferit de mutațiile tehnologice și organizaționale, metodele tradiționale de gestiune și anume, metoda globală, metoda pe comenzi și metoda pe faze de fabricație, nu mai oferă cele mai bune mijloace pentru organizarea și funcționarea unui sistem performant de organizare și gestiune a producției. Utilizarea în continuare a metodelor tradiționale de gestiune, reprezintă din ce în ce mai mult un obstacol al demersului de progres ce vizează: organizarea producției, organizarea ciclului "concepție – fabricație – distribuție", demersul productiv, integrarea producției cu toți parametrii externi pe considerente economice și de performanță, asigurând prin externalizarea unor activități o mai bună flexibilitate în timp și spațiu și o mai bună eficiență. Aceste metode pot fi utilizate în condițiile în care piața ar aparține în exclusivitate producătorului datorită penuriei de produse solicitate de consumator (subproducție), sub acest aspect, rolul contabilității de gestiune se poate rezuma la calculul costurilor complete care permit entității economice să-și adapteze prețurile la procesul de evoluție a costurilor<sup>150</sup> .

*Metoda globală* este utilizată de către entitățile economice cu producție omogenă, care obțin din procesul de producție un singur tip de produs, serviciu sau lucrare (centralele hidroelectrice, transporturi, fabricile de oxigen etc.) <sup>151</sup>, altfel spus, în cadrul entităților economice unde din utilizarea acelorași materii prime, utilaje și manoperă, rezultă produse simultane, sau în cadrul unor secții auxiliare care din procesul de producție obțin un singur tip de produs omogen

<sup>149</sup>*Cucui I.,Costurile și importanța lor în controlul gestiunii firmei, Editura Arves, Craiova 2008, p. 292-294*

*<sup>150</sup>Dumbravă P., Pop A., Contabilitatea de gestiune în industrie,Ed. Intelcredo Deva, 1997, p.10*

*<sup>151</sup> Radu M., Contabilitate de gestiune, Ed. Bibilotheca, Târgoviște, 2010, p.136*

(centralele termice, centralele de apă). Această metodă se caracterizează prin faptul că procesul de producție într-o entitate economică nu generează semifabricate și nici producție neterminată, subliniind că obiectul calculației costurilor îl reprezintă produsul finit, serviciul prestat sau lucrarea efectuată<sup>152</sup> . În literatura de specialitate, metoda globală este cunoscută și sub denumirea de "calculul diviziunii" sau "calculație simplă";

*Metoda pe comenzi* este aplicată în entitățile economice cu producție individuală sau de serie mică, rezultată prin asamblarea părților componente și al căror proces tehnologic este individualizat pe locuri de producție<sup>153</sup> (industria electrotehnică, industria constructoare de mașini, industria de confecții, etc.);

*Metoda pe faze de fabricație* se utilizează în organizațiile cu producție de masă sau de serie mare, caracterizate printr-un proces tehnologic relativ simplu, desfășurat în faze succesive de prelucrare a materiei prime și a materialelor, având ca rezultat produsul finit. Această metodă se aplicată cu succes în entitățile economice din industria cimentului, metalurgică, petrochimică, etc.<sup>154</sup> .

## <span id="page-99-0"></span>**3.2.2. Metode evoluate de repartizare a costurilor**

Pe măsura intensificării concurenței la nivel mondial, organizațiile care produc bunuri și oferă servicii din ce în ce mai variate, au constatat că, aceste bunuri și servicii sunt diferite în procesul de producție, motiv pentru care, trendul evolutiv al contabilității de gestiune a început să ofere alternative ale metodelor clasice de calculație ale costurilor, precum: metoda standard cost, metoda THM, metoda Georges Perrin, și metoda direct-costing. Aceste metode au fost elaborate din necesitatea entităților economice de a avea o imagine cât mai corectă și completă asupra procesului tehnologic de producție, o evidențiere clară a abaterilor de cost și de timp, precum și identificarea centrelor care le generează. Astfel, se încearcă o reorganizare a întregului proces tehnologic, bazat pe o mai bună evidențiere a deficiențelor, erorilor sau a abaterilor ce pot apărea la nivelul fiecărui centru de producție.

<sup>152</sup>*Oprea C., Man M., Nedelcu M.V., Contabilitate managerială, Ed. Didactică și pedagogică, București, 2008, p.151 <sup>153</sup>Cucui I., Op. Cit, p.63*

*Metoda standard* cost promovează ideea calculației cu anticipație a costului de producție. Această metodă a apărut în SUA în anul 1901, fiind denumită inițial metoda costurilor estimative, promotoare a costului determinat înaintea începerii fabricației<sup>155</sup> și utilizată în producție. Costurile standard sunt stabilite atât pe baza datelor din perioada anterioară, cât și pe baza unor elemente previzionate care sunt corelate cu condițiile în care se preconizează desfășurarea viitoare a activității entității economice. Costul standard are la bază norme de consum de materii prime, de materiale directe, norme de manoperă precum și cheltuielile comune ale secției sau atelierului, respectiv cheltuielile generale ale entității economice<sup>156</sup>;

*Metoda THM* (Tarif-oră-mașină) a fost tratată ca metodă de repartizare de către economistul american Spencer A. Tucker în anul 1962, aceasta fiind o reflecție a fenomenelor de automatizare a proceselor de producție din punct de vedere economico-administrativ<sup>157</sup>. Prin această metodă se poate înțelege "suma cheltuielilor efectuate de entitate pentru a face să funcționezeo mașină sau un utilaj dintr-un centru de producție timp de o oră, făcând abstracție de costul materiilor prime și materialelor directe<sup>158</sup>. Metoda este definită de calculația a doi indicatori de gestiune, precum: tariful oră mașină și costul pe unitatea de produs;

*Metoda George Peri* (G.P.) a apărut în Franța, fiind aplicată cu precădere în industria textilă, industria constructoare de mașini, industria celulozei și hârtiei etc. Această metodă are ca scop calcularea cât mai exactă a costului pe unitate de produscu ajutorul coeficienților de echivalenți numiți G.P-uri, ce exprimă o unitate generală de măsură a producției și anume efortul de producție<sup>159</sup>;

*Metoda direct-costing* determină costul unitar al producție utilizând doar cheltuielile variabile, motiv pentru care literatura de specilitate o definește ca fiind metoda costurilor variabile. Metoda a fost concepută și aplicată în S.U.A. în anul 1934 de către I.N. Hariss, ulterior metoda a fost aplicată și în Europa, în tări precum: Franța, Italia, Germania, etc.<sup>160</sup> .

*<sup>155</sup>Caraiani C., Dumitrana M., Contabilitate de gestiune &Control de gestiune, Ediția a II- a, Ed.Universitară, București, 2008, p.315*

<sup>156</sup>*Cucui I., Op. Cit. p.118*

*<sup>157</sup>Călin O., Gheorghe C., Contabilitate de gestiune și calculația costurilor, Ed. Atlas Press, București, 2003, p.285- 307*

*<sup>158</sup>Idem 18*

*<sup>159</sup> Călin O., Op. Cit., p.309*

*<sup>160</sup> Călin O., Man M., Nedelcu M.V., Contabilitate managerială, Ed. Didactică și pedagogică, București, 2008, p.281-282*

## <span id="page-101-0"></span>**3.2.3 Metode moderne de repartizare a costurilor**

Elaborarea metodelor moderne de dimensionare și calculație a costurilor precum metoda ABC, metoda ABM și metoda target costing, s-a impus ca o necesitate obiectivă în demersul activităților entităților economice, de a obține un avantaj concurențial în raport cu entitățile economice concurente. În țările avansate economic, marile companii, și-au construit și adoptat strategiile lor impunând noile metode de organizare a producției și de analiză a costurilor, care pot contribuii direct la creșterea cifrei de afaceri și a profitului entității economice și la reducerea ciclurilor de fabricație și a costurilor.

*Metoda ABC* (Activity Based Costing) se deosebește de metodele tradiționale prin faptul că pune un mare accent fundamental pe activități. Comparativ cu metodele tradiționale și cele evoluate, aplicarea metodei ABC, are drept rezultat definirea unor loturi de costuri indirecte mai omogene și utilizarea unui număr mai mare de determinanți ai costurilor ca baze de repartizare a costurilor. Rolul principal al metodei ABC este acela de a identifica principalele activități desfășurate în entitățile economice și de a regrupa activitățile care au același inductor în centre de regrupare. Principiul primordial al metodei constă în faptul că toate activitățile desfășurate într-o entitate economică generează costuri, iar produsele, lucrările și serviciile sunt cele care generează cererea pentru respectivele activități<sup>161</sup>;

*Metoda ABM* (Avtivity Based Management) are ca bază Metoda ABC fiind mai mult decât o metodă, esteo abordare managerială ce sprijină excelența în afaceri;

*Metoda Target Costing* este considerată un instrument de gestionare a costului care permite reducerea costului total al unui produs pe întreg ciclu de viață al acestuia, datorată integrării unei legăturii strânse între departamentele de producție, marketing, cercetare – dezvoltare, calitate și contabilitate. Metoda Target-costing orientează entitatea economică spre piață, asigură o gestiune dinamică a costurilor încă din faza de concepție prin dezvoltarea unei legături strategice între departamentele entității economice și totodată, factorii externi ai acesteia, conturându-se și o relație de autocontrol, cooperare și motivare al întregului personal din cadrul entității economice respective<sup>162</sup> .

**<sup>161</sup>***Cucui I., Horga V., Radu M., Contabilitate de gestiune, Ed. Niculescu, București, 2003, p.142-143*

*<sup>162</sup> Diaconu P., N. Albu, S. Mihai, C. Albu, F. Guinea, Contabilitate managerială aprofundată, Ed. Economică, București, 2003, p. 133- 134*

Utilizarea metodelor tradiționale de gestiune permite cunoașterea costurilor pe diferite funcții ale entității economice, în realitate nevoile practice sunt orientate spre determinarea costurilor pe diferite componente ale lanțului decizional. În contextul accentuării concurenței la nivel internațional, entitățile economice sunt obligate să-și păstreze poziția pe piață, cu alte cuvinte să-și adapteze producția în funcție de noile cerințe. Astfel se impune calculul și analiza costului și diferitelor componente atât în amonte cât și în aval de concepția produsului lansat sau serviciului prestat. Numeroasele cercetări intreprinse prin prisma unei noi optici, respectiv a găsirii unor metode repartizare a costurilor adaptate nevoilor de informare, în noul context de organizare a procesului de producției, au condus spre un nou mod de gestiune a costurilor.

## <span id="page-102-0"></span>**3.2.4. Repartizarea costurilor către structurile entității economice de transport public de persoane**

Pornind de la premisa ca un cost reprezintă valoarea monetară a resurselor ce sunt consumate într-o entitate economică pentru realizarea unor produse sau servicii, costul este dependent de dimensiunea și structura cheltuielilor care au fost incluse<sup>163</sup> .Realizarea activității de bază a RATB și anume transportul de persoane, implică cheltuieli cu mijloacele de transport, materiile prime și salarile care concura la realizarea serviciilor de transport. Cheltuielile fixe sunt considerate cheltuieli ale perioadei și se scad din rezultatul financiar brut al unității<sup>164</sup>

În continuare propunem să analizăm modul în care costurile sunt repartizate către diviziuni și departamente și apoi către loturile de costuri pe activități, mai exact repartizarea costurilor către structurile din cadrul RATB. Repartizarea costurilor în cadrul RATB se efectuează pe domenii de activitate care sunt constituite organizatoric, structurate pe sisteme și subsisteme clasificate ierarhic și funcțional pe trei nivele<sup>165</sup>: nivel inferior (muncitori de întreținere, muncitori de exploatare, operatori etc), nivel mediu (structurile de muncă organizate sub formă de ateliere, birouri, autobaze, depouri pentru care se organizează contabilitatea costurilor la nivel de centru de analiză) și nivel superior (structuri care reglează probleme ale gestiunii vizând organizarea gestiunii, decizii strategice etc).

*<sup>163</sup>Cucui,I., Costurile și importanța lor în controlul gestiunii firmei, Ed. Arves, Craiova, 2008, p.6*

*<sup>164</sup>Căpușneanu S.,Contabilitate de gestiune. Instrument de evaluare a performanței. Editura Universitară, București, 2013, p. 195*

*<sup>165</sup>Caraiani, C., Dumitrana, M., Contabilitate Op. Cit, p.37*

Subsistemele se identifică sub forma următoarelor structuri: aprovizionare, exploatare, întreținere, administrație, resurse umane etc. În figura 3.2., vom ilustra arhitectura generală în cadrul RATB privind repartizarea costurilor.

*Figura 3.2. Arhitectura generală a repartizării costurilor în cadrul RATB*

(sursa: proiecție autor)

În figura de mai sus se observă repartizarea costurilor folosind loturi de costuri pe activități și determinanți ai costurilor. RATB repartizează aceste costuri pe activități folosind aria necesară pentru diferitele activități (întreținere și reparații, infrastructură, exploatare, și administrare, etc). Loturile de costuri pe activități includ costurile spațiilor destinate parcului auto (autobaze și depouri) și ale instalațiilor și utilajelor necesare pentru realizarea procesului de producție (transportul de persoane). Loturile de costuri pe activități sunt repartizate către produse (tramvaie, troleibuze, autobuze, instalații, etc) pe baza determinanților de costuri prezentați în tabelul 3.3. Acești determinanți ai costurilor sunt aleși ca baze de repartizare ale costurilor, deoarece există o relație de tip cauză-efect între determinanții costurilor și costurile din lotul de costuri pe activități. Costurile indirecte sunt repartizate către produse, pe baza cantității totale a bazei de repartizare a costurilor pentru fiecare activitate efectuată pentru realizarea serviciului de transport. În tabelul 3.3, prezentăm loturile de costuri pe activități ale unui departament și bazele de repartizare a costurilor folosind date din RATB.

*Tabel 3.3. Loturi de costuri pe activități ale unui departament pentru anul 2016*

 <sup>166</sup> *Autobaze* 

*<sup>167</sup> Depouri*

<sup>(</sup>Sursa: RATB)

Folosind datele prezentate mai sus, observăm modul în care costurile suportate în diferite departamente ale RATB, pot fi imputate și apoi reimputate pentru calculația costurilor produselor și serviciilor aferente activității. În cadrul metodei ABC,costurile activităților sunt folosite pentru a imputa costurile altor obiecte de cost precum produsele sau serviciile în baza activităților pe care le consumă aceste produse sau servicii. Această metodă generează cele mai mari avantaje atunci când costurile indirecte constituie o proporție importantă din costurile totale sau atunci când produsele sau serviciile folosesc în mod neuniform resursele indirecte ale unei entități<sup>168</sup> .

## <span id="page-105-0"></span>**3.3. Analiza abaterilor vânzărilor de servicii în entitatea de transport public de persoane**

Diferența dintre valoarea efectivă a unui element și valoarea pe care ar fi trebuit să fie deținută de elementul conform bugetului reprezintă o abatere, altfel spus, fiecare abatere calculată reprezintă diferența dintre o valoare bazată pe rezultatul efectiv și valoarea bugetată corespunzătoare. Valoarea bugetată este un punct de referință de plecare, de la care pot fi făcute comparații. Determinarea abaterilor sunt utile managerilor în privința deciziilor de planificare și control al activității entității economice. Managerii folosesc informațiile furnizate de abateri pentru a-și repartiza eforturile în mod sistematic cu mai multă atenție domeniilor unde abaterile

 *168Charles T. Op. Cit., p 158-160*

sunt mai mari, astfel având posibilitatea de a găsi măsuri corective în procesul de producție viitor și totodată în evaluarea performanței.

Abaterile sugerează uneori o schimbare necesară la nivelul strategiei. Proporția exagerată de defecte constatate pentru un produs sau serviciu nou ar putea sugera imperfecțiuni în proiectarea produsului sau serviciului, astfel managerii ar putea reevalua strategiile procesului de producție<sup>169</sup> . Modul de determinare al abaterilor înregistrate față de programele stabilite privind proiectarea produsului sau serviciului, constituie baza de analiză și de calcul a efectelor cauzelor care au produs aceste diferențe ale procesului de producție și totodată principalul instrument de determinare al măsurilor ce se impun în vederea stabilirii corecțiilor de producție.

## <span id="page-106-0"></span>**3.3.1. Abaterile în raport cu bugetul static**

Bugetul static reprezintă nivelul de producție planificat la începutul perioadei bugetare. O abatere în raport cu bugetul static este diferența între un rezultat efectiv și nivelul bugetat corespunzător al acestuia din bugetul static<sup>170</sup> . Abaterea în raport cu bugetul static este diferența dintre rezultat efectiv și valoarea bugetată corespunzătoare din bugetul static Abaterea favorabilă (F) are drept efect o creștere a profitului din exploatare în raport cu valoarea bugetată. O abatere nefavorabilă (N) are drept efect o scădere a profitului din exploatare în raport cu valoarea bugetată<sup>171</sup> . În tabelele nr. 3.4 și 3.5, vom prezenta analiza de nivel 0 și nivel 1, a abaterilor pe o perioadă de șase luni.

*Tabel 3.4. Analiza de nivel 0 pe o perioadă de șase luni*

(Sursa: calcule autor)

<sup>169</sup>*Charles T. Op. Cit. p. 242*

*<sup>170</sup> https://www.scribd.com/document/341273995/540-ro*

*<sup>171</sup>Charles T. Op Cit p. 549*

*Tabel 3.5. Analiza de nivel 1pe o perioadă de șase luni*

Din tabelul nr. 3.4. anliza nivelului 0 rezultă că abaterea este nefavorabilă de - 93.100,00 unități monetare, acesta fiind rezultatul diferenței simple dintre profitul de exploatare de 108.000 unități monetare prevăzut în bugetul static și profitul efectiv de 14.900 unități monetare. Analiza Nivelului 1 prezentată în tabelul 3.5, furnizează managerilor informații mai detaliate privind această abatere negativă de -93.100 unități monetare.

## <span id="page-107-0"></span>**3.3.2. Abaterea în raport cu bugetul flexibil și abaterea imputabilă volumului vânzărilor**

Abaterea în raport cu bugetul flexibil este diferența dintre un rezultat efectiv și valoarea corespunzătoare din bugetul flexibil pe baza niveluluiefectiv al producției din perioada bugetată. Diferența dintre bugetul static și bugetul flexibil constă în faptul că bugetul static este elaborat pentru producția planificată (890.0000 unități vândute), în timp ce bugetul flexibil are la bază producția efectivă (900.000 unități vândute).În continuare vom face o analiză a abaterilor în raport cu bugetul static și vom continua cu abaterile în raport cu bugetul flexibil și a abaterilor

imputabile volumului vânzărilor pentru o entitate de transport public de persoane având ca exemplu legitimațiile de călătorie (carduri) reprezentând abonamentul pe toate liniile de trasee, pe o perioadă de 6 luni, vândute pe două zone pricipale din oraș (Z I și Z II). În tabele 3.6 și 3.7, vor fi ilustrate datele de exploatare bugetate și efective șase luni

*Tabel 3.6.Analiza abaterilor în raport cu bugetul static pe o perioadă de șase luni*

(Sursa: calcule autor)

Tabel 3.7.*Analiza abaterilor în raport cu bugetul flexibil și a abaterilor imputabile volumului vânzărilor legitimațiile de călătorie pe o perioadă de șase luni*

cu bugetul flexibili volumului vânzărilor

1.460,00 unități monetare

Abatere în raport cu bugetul static

(Sursa: calcule autor)

Din analiza de mai sus observăm următoarele:

- Bugetul flexibil măsoară contribuția marginală pe care entitatea economică de transport ar fi bugetat-o pentru cantitățile de carduri vândute efectiv.Tabelul nr.3.7. prezintă calculele bugetului flexibil. Abaterea favorabilă totală de 720,00 unități monetare în raport cu bugetul flexibil apare întrucât contribuția marginală efectivă de 3,50 unități monetare pe unitate (carduri) a vânzărilor pe Z II este mai mare decât cea bugetată de 3,00 unități monetare pe unitate (carduri);
- Abaterea imputabilă volumului vânzărilor este diferența dintre valoarea din bugetul flexibil și cea corespunzătoare bugetului static. În tabelul 3.7. observăm că abaterea imputabilă volumului vânzărilor arată efectul diferenței dintre cantitatea efectivă și cea bugetată de carduri vândute asupra contribuției marginale bugetate, acesta fiind favorabilă de 740,00 unități monetare plus abaterea favorabilă în raport cu bugetul flexibil de 720,00 unități monetare este egală cu 1.460.00, ceea ce rezultă că abaterea în raport cu bugetul static este favorabilă.

Managerii RATB, pot obține informații suplimentare referitoare la modificările volumului vânzărilor prin separarea abaterii imputabile volumului vânzărilor și abaterea cantității vânzărilor. Astfel bugetele flexibile îi ajută pe manageri să obțină mai multe informații despre cauzele abaterilor decât cele disponibile în bugetul static. Analiza abaterilor poate fi aplicată costurilor calculate pe activități pentru a obține mai multe informații legate de cauzele diferențelor dintre costurile efective ale activităților și cele prevăzute în bugetul static sau în cel flexibil. Interpretarea abaterilor costurilor diferitelor activități necesită înțelegerea tipului și nivelului acestor costuri: unitate de produs, lot de produse, menținere a serviciului.

## <span id="page-109-0"></span>**3.3.3. Abaterile structurii vânzărilor și ale cantităților vândute**

Abaterea structurii vânzărilor este diferența dintre contribuția marginală bugetată pentru structura efectivă a vânzărilor și contribuția marginală bugetată pentru structura bugetată a vânzărilor. În figura nr. 3.3 vom prezenta formula prin care se determină abaterea structurii vânzărilor.

*Figura 3.3. Formula abaterii structurii vânzărilor*

 (Sursa: prelucrare autor după Charles T. Horngren, Strikant M. Datar, George Foster, Contabilitatea costurilor, o abordare anagerială/ediția a XIa/ /Editura ARC 2006, p.551 )

Având la bază datele din tabelul nr. 3.7. și formula de mai sus, obținem următoarele date prezentate în tabelele nr. 3.8 și 3.9:

*Tabel 3.8.Abaterea structurii vânzărilorpe o perioadă de șase luni*

(Sursa: calcule autor)

Conform datelor prezentate mai sus, abaterea favorabilă a structurii vânzărilor pentru Z I de 84% reprezintă structura efectivă a vânzărilor exprimată procentual, depășind procentul de 80% ce reprezintă structura bugetată a vânzărilor. Z II are o abatere nefavorabilă, așa cum arată structura efectivă a vânzărilor exprimată procentual de 16%, fiind mai mică decât structura bugetată a vânzărilor exprimată procentual de 20%. Dacă analizăm structura efectivă a tuturor unităților vândute, vom observa că abaterea structurii vânzărilor și a cantității vânzărilor este favorabilă.

Analiza structurii vânzărilor și a cantității vanzărilor efective se determină astfel:

- Buget flexibil se detrmină prin: produsele vândute efectiv x Structura efectivă a vânzărilor x Contribuția marginală bugetată pe unitate;
- Rezultat efectiv se detrmină prin: Unități efective din toate produsele vândute x Structura bugetată a vânzărilor x Contribuția marginală bugetată pe unitate;

 Buget static se detrmină prin: Unități bugetate din toate produsele vândute x Structura bugetată a vânzărilor x Contribuția marginală bugetată pe unitate<sup>172</sup> .

*Tabel 3.9.Analiza structurii vânzărilor și a cantității vanzărilor legitimațiile de călătorie pe o perioadă de șase luni*

Abaterea cantității vânzărilor reprezintă diferența dintre contribuția marginală bugetată constituită din numărul de unități efective vândute din toate produsele entității economice bugetate și contribuția marginală din bugetul static și anume numărul de unități bugetate din toate produsele ce urmează a fi vândute. Aceasta este determinată prin formula ilustrată în figura 3.4.

 (Sursa: prelucrare autor după Charles T. Horngren, Strikant M. Datar, George Foster, Contabilitatea costurilor, o abordare anagerială/ediția a XIa/ /Editura ARC 2006, p. 552)

 <sup>172</sup>*Charles T. Horngren, Op. Cit.., p. 551*

*Tabel 3.10. Abaterea cantității vânzărilor pe o perioadă de șase luni*

(Sursa: proiecție autor)

Observăm că abaterea cantității vânzărilor este favorabilă în condițiile în care unitățile efective depășesc unitățile bugetate a tuturor produselor vândute. În acest caz managerii entității economice vor avea nevoie de mai multe informații cu privire la cauzele ce au generat aceste abateri. Abaterea nu trebuie interpretată, doar atunci când beneficiile așteptate după realizarea analizei exced costurile pe care le implică. Astfel pertinența unei decizii de analiză a abaterilor depinde de aptitudinea de a aprecia corect valoarea probabilităților de realizare a unui cost controlat sau necontrolat<sup>173</sup> . În concluzie, o abatere în raport cu bugetul static este diferența între un rezultat efectiv și nivelul bugetat corespunzător al acestuia din bugetul static, iar o abatere în raport cu bugetul flexibil este diferența dintre un rezultat efectiv și valoarea corespunzătoare din bugetul flexibil pe baza niveluluiefectiv al producției din perioada bugetată. Urmare a întregului parcurs privind mecanismul de repartizare a costurilor și analiza abaterilor în entitățile economice din domeniul tranportului public de persoane, prin parcurgerea tuturor etapelor propuse și prin rezultatele obținute, constatăm validarea în întregime a ipotezei (I2), respectiv: **"Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității în entitățile economice de transport public de persoane"**

*<sup>173</sup>Cucui I.,op. cit., p.140*

# <span id="page-113-1"></span><span id="page-113-0"></span>**CAPITOLUL IV POSIBILITĂȚI DE CREARE A UNUI CADRU CONSISTENT ȘI PREDICTIBIL DIN PERSPECTIVA REPARTIZĂRII COSTURILOR ȘI A VENTURILOR DEPARTAMENTELOR AUXILIARE**

Orice entitate economică își împarte activitățile în structuri funționale (direcții, departamente, servicii/diviziuni sau centre de analiză, etc), care constituie ansambluri relativ omogene, în funcție de localizarea lor geografică sau organigramă. Printre secțiunile create, se disting cele care urmăresc activitățile de bază cum ar fi: aprovizionare, exploatare și desfacere, ale căror cheltuieli constituie costurile de cumpărare, costurile de exploatare și costurile complete, acestea fiind centrele principale într-o entitate economică. Ierarhic, în structura organizatorică a entității, se crează alte departamente auxiliare și servicii/diviziuni de exploatare, acestea contribuind la funcționarea entității economice, iar costurile acestora sunt repartizate în funcție de serviciile prestate<sup>174</sup> . Acest demers parcurs în prezentul capitol presupune validarea ipotezei (I3) respectiv **"Informațiile privind costurile departamentelor auxiliare sunt esențiale pentru elaborarea bugetului"**

## <span id="page-113-2"></span>**4.1. Aprecieri generale privind diferențierea metodei cotei unice a repartizării costurilor, de metoda cotei duale a repartizării costurilor**

Metoda cotei unice de repartizarea a costurilor are ca bază repartizarea costurilor din fiecare lot de costuri către obiectele de cost, prin acestă metodă se folosește aceeași cotă pe unitate de bază unică de repartizare și nu se face nicio distincție între costurile fixe și cele variabile din lotul de costuri<sup>175</sup> . Metoda cotei duale de repartizare a costurilor împarte costurile

*<sup>174</sup>Didier L., Louis D., Philippe L.,INTEC-CNAM Paris, Control de gestiune, Colecția ROMEXO, Editura Economică 2000, București, p. 34* <sup>175</sup> *Charles T. Op. Cit. p. 574*

din fiecare lot de costuri în două loturi: un lot de costuri variabie și un lot de costuri fixe, pentru fiecare lot folosindu-se o bază diferită de repartizare a costurilor<sup>176</sup> .

În continuare vom analiza Direcția de Mentenanță și Administrare Sisteme (DMAS) structură funcțională în cadrul RATB, ce asigură antrenarea potențialului tehnic al RATB, cu responsabilități în scopul creșterii siguranței circulației, calității, eficienței si atractivității serviciului de transport, ilustrată în figura 4.1. Acest departament are două centre de cost: Serviciul Implementare, Exploatare Sisteme Informatice (SIESI) și Serviciul Întreținere Echipamente și Administrare Rețea (SIEAR).

*Figura 4.1.Organigrama Direcției de Mentenanță și Administrare Sisteme (DMAS) din cadrul RATB.*

(Sursa: www.ratb.ro)

Vom prezenta în tabelul. 4.1. activitățile desfășurate de către cele două centre, SIESI și SIEAR.

 *<sup>176</sup>Charles T. Op. Cit. p. 574*

*(Sursa ROF RATB)*

În tabelul 4.2., vom prezenta date extrase din bugetul pe anul 2016 pentru cele două centre din cadrul DMAS:

*Tabel 4.2.Analiza Departamentului de Mentenanță și Administrare Sisteme pentru anul 2016*

*(Sursa:realizat de autor prin prelucrarea informațiilor furnizate de responsabilii IT din cadrul RATB)*

Serviciile computerizate sunt generate de activități la nivel de unități de produse/servicii, la nivel de lot de produse/servicii, sau de menținere a produselor/serviciulor în diviziunile de utilizatori. În speța noastră cererea pentru serviciile computerizate în RATB, este generată de menținere a serviciului în diviziunile de utilizatori. În continuare vom analiza repartizarea costurilor DMAS, pe baza cererii/utilizării de servicii pentru funcționarea în condiții optime a computerelor.

Prin utilizarea *metodei cotei unice*, costurile bugetate pentru anul 2016 aferente DMAS, vor fi repartizate la următoarea cotă bugetată, utilizând datele din tabeul 4.3.

*Tabel 4.3 Repartizarea costurilor bugetate DMAS pentru anul 2016, prin metoda cotei unice*

*(Sursa: calcule autor)*

Cota bugetată de 450 unități monetare pe oră diferă în mod semnificativ de costul variabil bugetat de 200 unități monetare pe oră. Cota de 450 unități monetare include o sumă repartizată de 250 unități monetare pe oră (costuri fixe bugetate, 3.000.000 unități monetare: utilizarea bugetată, 12.000 ore) pentru costurile fixe de exploatare a computerelor. Aceste costuri fixe vor fi suportate indiferent dacă gradul de utilizare al computerelor este la capacitatea practică de 18.750 de ore sau la capacitatea sa bugetată de 12.000 de ore. Prin folosirea metodei cotei unice de repartizare a costurilor, s-a determinat aceeași cotă pe unitate și nu s-a făcut nicio distincție între costurile fixe și cele variabile din lotul de costuri pentru cele două centre de costuri SIESI și SIEAR din cadrul DMAS.

Prin utilizarea *metodei cotei duale*, bazele de repartizare trebuie alese atât pentru loturile de costuri variabile, cât și pentru cele de costuri fixe. Să luăm în calcul cotele bugetate prezentate mai sus. Cantitățile de repartizare alese reprezintă utilizarea bugetată pentru costurile fixe și utilizarea efectivă pentru costurile variabile. Utilizarea bugetată totală de 12.000 de ore este

alcătuită din 8.000 de ore pentru SIESI și 4.000 de ore pentru SIEAR. Cota bugetată a costurilor fixe este de 250 unități monetare pe oră (3.000.000 unități monetare : 12.000 ore).

*Tabel 4.4 Repartizarea costurilor bugetate DMAS pentru anul 2016, prin metoda cotei duale*

(Sursa: calcule autor)

În tabelul 4.3, lotul de costuri bugetate este în valoare de 5.400.000,00 unități monetare, Pe parcursul anului 2016, SIESI folosește efectiv 8.000 de ore, iar SIEAR folosește efectiv 4.000 de ore. Costurile efective repartizate prin metoda cotei duale către cele două diviziuni sunt calculate după cum urmează:

*Tabel 4.5 Repartizarea costurile efective pentru anul 2016 prin metoda cotei duale de* 

*repartizare*

(Sursa: proiecție autor)

Pentru repartizarea costurilor fixe a capacității existente, vom utiliza aceleași metode de repartizare având la bază cele 18.750 de ore de capacitate practică ale DMAS, prezentat în tabelul 4.6. Astfel, putem observa diferența dintre metoda cotei unice ce constă în repartizarea costurilor fixe pe baza utilizării efective a resurselor și metoda cotei duale ce repartizează costurile fixe pe baza utilizării bugetate.

### *Tabel 4.6.Repartizarea costurilor bugetate pentru anul 2016, pe baza capacității*

### *existente în cadrul DMAS*

(Sursa: calcule autor)

### *Tabel 4.7. Repartizarea costurilor fixe pentru anul 2016 prin metoda unică de*

### *repartizare către cele două diviziuni*

(Sursa: calcule autor)

## *Tabel 4.8. Repartizarea costurilor fixe pentru anul 2016 conform metodei duale de*

### *repartizare*

(Sursa: proiecție autor)

Din cele prezentate mai sus, putem observa că diferența dintre metoda cotei unice și cea a cotei duale apare în condițiile în care metoda cotei unice repartizează costurile fixe pe baza utilizării efective a resurselor de către centrele SIESI și SIEAR, în timp ce metoda cotei duale repartizează costurile fixe pe baza utilizării bugetate. Atât metoda cotei unice cât și cea a cotei duale reparizează doar resursele de costuri fixe folosite, sau pe cele de costuri bugetate ce urmează a fi folosite de diviziunile utilizatoare ale DMAS. Resursele nefolosite de DMAS sunt

 <sup>177</sup>*6.750= capacitatea practică de 18.750 de ore – 8.000 de ore folosite de SIESI – 4.000 de ore folosite de SIEAR*

evidențiate, însă nu sunt repartizate către diviziuni. Avantajul folosirii capacității practice este acela că atrage atenția managementului asupra gestionării capacității (de producție) nefolosite. De asemenea, folosirea capacității practice evită, încărcarea diviziunilor utilizatoare cu costul capacității nefolosite a DMAS. Atunci când costurile sunt repartizate pe baza utilizării bugetate sau efective, toate costurile fixe de 3.000.000,00 unități monetare inclusiv costurile capacității nefolosite, sunt repartizate către diviziunile utilizatoare. Un avantaj evident al metodei cotei unice este costul scăzut al implementării acesteia. Metoda cotei unice evită analiza deseori costisitoare necesară pentru clasificarea elementelor de cost dintr-un departament în categorii de costuri fixe și variabile. Totuși metoda cotei unice poate să-i determine pe managerii de diviziuni să ia decizii de aprovizionare externă care sunt în interesul lor, dar nu și în interesul entității economice în ansamblu. Avantajul important al metodei cotei duale este acela că le semnalează managerilor de diviziune modul diferit de evoluție al costurilor variabile de cel al costurilor fixe. Această informație îi va ghida pe managerii de diviziuni în luarea de decizii benefice pentru RATB în ansamblu, dar și pentru fiecare diviziune în parte. În cazul în care se apelează la o companie terță de computere, care percepe un preț mai mare de 200,00 unități monetare pe oră, aceasta generează pierderi pentru RATB și fiecare diviziune în parte în comparație cu situația în care folosește propriul său departament DMAS, cu un cost variabil de 200,00 unități monetare pe oră. Acest lucru se datorează faptului că, în orice caz, costurile fixe vor fi suportate de fiecare diviziune, fără a ține cont dacă o diviziune a cumpărat serviciul respectiv din interiorul sau exteriorul entității economice cât și costurile în cazul ambelor metode.

## <span id="page-119-0"></span>**4.2. Măsurarea și prezentarea performanței manageriale în alegerea cotelor de repartizare bugetate și cele efective**

Termenul "buget" vine de la un vechi cuvânt francez, "bougette" sau "petite bouge". La bouge,din latinescul "bulga" denumea în evul mediu valiza sau sacul în care călătorul își ducea efectele personale, în prezent se utilizează cuvântul "bagage" sau "la bourse" denumit sacul în care se strâng banii. Termenul a fost preluat de englezi, la sfârșitul războiului de o sută de ani**<sup>178</sup>** , în perioada când se nășteau instituțiile parlamentare. "Budget devine o noțiune de drept public,

<sup>178</sup>*Războiul de 100 de Ani a fost purtat între [Anglia](https://ro.wikipedia.org/wiki/Regatul_Angliei) și [Franța](https://ro.wikipedia.org/wiki/Regatul_Fran%C8%9Bei) în intervalul [1337](https://ro.wikipedia.org/wiki/1337)[-1453.](https://ro.wikipedia.org/wiki/1453) Războiul de 100 de Ani nu a fost un conflict continuu, ci o serie de ostilități întrerupte de perioade lungi de pace.*

pentru a desemna suma de bani alocată prin votul Parlamentului unei entități administrative, pentru funcționarea sa<sup>179</sup> . Bugetele locale dimensionează prevederile bugetare ale cheltuielilor în raport cu nevoile lor proprii, în corelare cu resursele pe care le pot mobiliza din impozite, taxe și celelalte venituri stabilite de legea bugetară. Rezultatele execuției bugetelor locale reprezentând excedente, rămân la dispoziția unităților. Altfel spus, bugetul este una din piesele principale ale mecanismului de reglare a unei entități economie, managerii fiind într-o situație dificilă de a alege deciziile optime ca rezultatele efective să fie cât mai aproape de obiectivele propuse pentru creșterea performanței entității economice.

## <span id="page-120-0"></span>**4.2.1. Cote bugetate versus cote efective**

Decizia de a folosi cotele bugetate sau cele efective afectează nivelul de incertitudine cu care se confruntă diviziunile utilizatoare. Atunci când se fac repartizări de costuri folosind cotele bugetate, managerii diviziunilor către care sunt repartizate costurile nu se confruntă cu nicio incertitudine referitoare la cotele ce urmează a fi folosite în perioada bugetată. Utilizatorii pot determina volumul de servicii pe care trebuie să-l solicite și dacă există această opțiune, dacă se folosesc resursele departamentelor interne sau un furnizor extern. Dimpotrivă, când sunt folosite cotele efective pentru repartizarea costurilor, departamentele utilizatoare nu vor cunoaște cotele ce trebuie folosite decât la sfârșitul perioadei bugetate. Cotele bugetate contribuie, de asemenea, la motivarea managerilor departamentului auxiliar, (de exemplu depourile și autobazele din cadrul RATB), pentru a îmbunătății eficiența activității. Pe parcursul perioadei bugetate, departamentul furnizor suportă riscul unor abateri nefavorabile ale costurilor, întrucât diviziunile utilizatoare nu plătesc pentru costurile care depășesc cotele bugetate. Managerul departamentului auxiliar va considera probabil cotele bugetate mai puțin convenabile, mai ales atunci când abaterile nefavorabile ale costurilor apar datorită creșterilor de preț în afara controlului său. Desigur, dacă managementul superior al RATB poate identifica acești factori incontrolabili, managerul de diviziune poate fi scutit de responsabilitate pentru aceste abateri. Folosirea cotelor bugetate scutește, de asemenea, diviziunile utilizatoare de eventuala plată pentru ineficiențele de la nivelul departamentului auxiliar.

<sup>179</sup>*Didier L., Louis D., Philippe L.,INTEC-CNAM Paris, Control de gestiune, Colecția ROMEXO, Editura Economică 2000, București, p. 156*

## <span id="page-121-0"></span>**4.2.2. Utilizare bugetată, utilizare efectivă și nivelul capacității ca baze de repartizare**

În speța noastră vom analiza bugetul de costuri fixe de 3.000.000,00 unități monetare al DMAS din cadrul RATB prezentat în tabelul 4.8. unde, utilizarea efectivă către SIESI este întotdeauna egală cu utilizarea bugetată și costurile fixe efective sunt egale cu costurile bugetate. Vom aplica efectul repartizării costurilor fixe de 3.000.000,00 unități monetare pe baza utilizării efective, atunci când utilizarea efectivă de către SIEAR este egală sau diferă de utilizarea bugetată, folosind trei variante<sup>180</sup>: (varianta 1), este egală cu utilizarea bugetată (varianta 2) este egală sau mai mare decât utilizarea bugetată (varianta 3) este egală sau mai mică decât utilizarea bugetată. Facem precizarea că utilizarea bugetată este de 8.000 de ore pentru SIESI și de 4.000 de ore pentru SIEAR.

*Repartizarea costurilor fixe totale de 3.000.000,00 unități monetare către fiecare diviziune utilizatoare SIESI și SIEAR*

Varianta I:

Utilizare bugetată ca bază de repartizare

SIESI: 8.000 (8.000 + 4.000 3.000.000,00 = 2.000.000,00 SIEAR: 4.000 (8.000 + 4.000 3.000.000,00 = 1.000.000,00

Utilizare efectivă ca bază de repartizare

SIESI: 8.000 (8.000 + 4.000 3.000.000,00 = 2.000.000,00 SIEAR: 4.000 (8.000 + 4.000 3.000.000,00 = 1.000.000,00

Repartizări practice bazate pe capacitate

: 8.000 160,00/ℎ = 1.280.000,00

: 4.000 160,00/ℎ = 640.000,00,00

*<sup>180</sup> Charles T., Op Cit. p. 578*

### Varianta II:

Utilizare bugetată ca bază de repartizare

SIESI: 8.000 (8.000 + 4.000 3.000.000,00 = 2.000.000,00 SIEAR: 4.000 (8.000 + 4.000 3.000.000,00 = 1.000.000,00

Utilizare efectivă ca bază de repartizare

SIESI: 8.000 (8.000 + 7.000 3.000.000,00 = 1.600.000,00 SIEAR: 7.000 (8.000 + 7.000 3.000.000,00 = 1.400.000,00

Repartizări practice bazate pe capacitate

: 8.000 160,00/ℎ = 1.280.000,00 : 7.000 160,00/ℎ = 1.120.000,00,00

Varianta III:

Utilizare bugetată ca bază de repartizare

$$\text{SISSI: } \frac{8.000\,ore}{(8.000\,\,ore + 4.000\,\,ore} \times 3.000.000,00 = 2.000.000,00$$

$$\text{SIEAR: } \frac{4.000\,\,ore}{(8.000\,\,ore + 4.000\,\,ore} \times 3.000.000,00 = 1.000.000,00$$

Utilizare efectivă ca bază de repartizare

SIESI: 8.000 (8.000 + 2.000 3.000.000,00 = 2.400.000,00 SIEAR: 2.000 (8.000 + 2.000 3.000.000,00 = 600.000,00

Repartizări practice bazate pe capacitate : 8.000 160,00/ℎ = 1.280.000,00 : 2.000 160,00/ℎ = 320.000,00,00 În tabelul 4.9 vom prezenta efectul variațiilor în utilizarea efectivă asupra repartizărilor costurilor celor două centre conform celor trei variante de mai sus.

*Tabel 4.9. Efectul variațiilor în utilizarea efectivă asupra repartizărilor costurilor celor două centre*

(Sursa: proiecție autor)

Din tabelul de mai sus reiese:

- În prima variantă, repartizarea costurilor fixe este egală cu suma calculată.

- În a doua variantă repartizarea costurilor fixe către SIESI este cu 400.000,00 unități monetare mai mică decât calculată (1.600.000,00 unități monetare versus 2.000.000,00 unități monetare).

- În a treia variantă, repartizarea costurilor fixe către SIESI este cu 400.000,00 unități monetare mai are decât se anticipează (2.400.000,00 unități monetare versus 2.000.000,00 unități monetare), întrucât costurile fixe sunt împărțite la mai puține ore de utilizare efective, adică variațiile de utilizare din SIEAR afectează costurile fixe repartizate către SIESI.

Atunci când utilizarea efectivă constituie baza de repartizare, centrele utilizatoare nu vor cunoaște valoarea costurilor care le sunt repartizate până la sfârșitul perioadei bugetate. Când utilizarea bugetată constituie baza de repartizare, centrele utilizatoare vor cunoaște dinainte costurile care le sunt repartizate indiferent de utilizarea efectivă, (tabelul 4.8). Acestă informație ajută centrele atât în planificarea pe termen scurt cât și în cea pe termen lung. Entitățile economice se angajează la costuri de infrastructură (cum ar fi costurile fixe ale departamentului auxiliar) pe baza unui orizont de planificare pe termen lung; utilizarea bugetată măsoară cererile pe teren lung ale diviziunilor utilizate pentru serviciile departamentelor auxiliare. Repartizarea costurilor fixe pe baza utilizării bugetate pe termen lung îi poate tenta pe manageri să subestimeze utilizarea lor planificată. Subestimarea va duce la un procent mai mic de costuri fixe suportat de diviziunile lor (ceilalți manageri nu subestimează în mod similar utilizarea lor). Pentru a descuraja astfel de subestimări, unele entități economice oferă recompense și prime managerilor care fac previziuni corecte ale utilizării pe termen lung. Alte entități economice stabilesc penalități pentru subestimarea utilizării pe termen lung. Trebuie să precizăm că dacă o diviziune de exploatare a depășit utilizarea bugetată, acesteia îi este aplicată o cotă de repartizare mai mare. Așa cum am văzut, o alternativă la folosirea indicatorilor de capacitate cerută, utilizarea bugetată sau cea efectivă este repartizarea costurilor fixe ale DMAS pe baza capacități practice oferite. Cota bugetată de repartizarea costurilor fixe este de 160,00 unități monetare pe oră (costuri fixe bugetate, 3.000.000,00 unități monetare: capacitatea practică, 18.750 de ore). Tabelul 4.9, col. 8,9, prezintă costurile fixe repartizate către SIESI și către SIEAR folosind această variantă.

Varianta III are trei caracteristici:

- 1. fiecare centru suportă costuri doar pentru serviciile pe care le folosește efectiv;
- 2. variațiile în utilizarea efectivă dintr-un centru (SIEAR) nu afectează costurile repartizate către alt centru (către SIESI sunt repartizați 1.280.000,00 unități monetare în toate cele trei variante);
- 3. costurile capacității nefolosite ale computerelor sunt evidențiate și nu sunt repartizate către centrelor utilizatoare.

În toate cele trei variante suma totală de costuri fixe repartizate către centrele utilizatoare este mai mică decât suma costurilor fixe ale DMAS de 3.000.000,00 unități monetare. În speța noastră, RATB scoate în evidență problemele generale care apar în repartizarea costurilor de la unul sau mai multe centre/diviziuni către altele.

## <span id="page-124-0"></span>**4.3 Repartizarea costurilor departametelor auxiliare prin metoda directă, metoda în trepte descendente și metoda reciprocă**

Entitățile economice fac distincția între departamentele de exploatare și cele auxiliare. Un departamentde exploatare, numit și departament de producție în entitățile economice din orice domeniu (producție sau servicii), adaugă direct valoare la un produs final sau serviciu prestat. Un departament auxiliar, numit și departament de servicii, asigură serviciile care susțin alte

departamente interne (departamente de exploatare și alte departamente auxiliare) ale entității econoice. Departamentele auxiliare creează probleme speciale de repartizare a costurilor atunci când își oferă suport reciproc precum și suport pentru departamentele de exploatare. Analizăm în continuare cazul special în care două sau mai multe departamente ale căror costuri sunt repartizate diferit, își oferă atât suport reciproc, cât și suport pentru departamentele de exploatare. În cadrul RATB, un departament de suport reciproc este Departamentul de Resurse Umane (DRU RATB) ce oferă servicii Departamentului Juridic Contencios (DJC RATB), cum ar fi recomandări referitoare la angajarea personalului, în timp ce DJC oferă servicii DRU, cum ar fi recomandări referitoare la respectarea Codului Muncii. Repartizările mai corecte de costuri ale departamentelor auxiliare generează costurimai corecte ale produselor, serviciilor și cele aferente clienților. În speța noastră vom analiza două departamente auxiliare și de exploatare din cadrul Uzinei de Reparații (U.R.) a RATB și le vom prezenta în figura 4.2.

*Figura 4.2.Organigrama Uzinei de Reparații RATB*

Uzina de Reparații (U.R.) a RATB are ca obiect de activitate<sup>181</sup>:

<sup>(</sup>*Sursa: organigrama RATB)*

 <sup>181</sup> *ROF RATB*

- construcția și modernizarea de tramvaie;
- executarea reparațiilor planificate și curente a agregatelor și vehiculelor de transport în comun, vehicule utilitare;
- confecționarea și repararea pieselor de schimb și subansamblelor necesare reparațiilor; modernizarea de tramvaie necesare activității entității;
- vopsirea vehiculelor reparate și modernizate în cadrul Uzinei și a vehiculelor din parcul RATB; dezmembrări vehicule declarate spre casare;
- executarea unor lucrări de investiții și a reparațiilor capitale la utilajele proprii și din dotarea structurilor organizaționale RATB.

Așa cum se poate observa din figura nr. 4.2 ce reprezintăorganigrama Uzinei de Reparații RATB, cele două departamente auxiliare ale Uzinei de Reparații din cadrul RATB, Serviciul Tehnic (ST) și Serviciul Plan Producție Organizare (SPPO), își oferă suport reciproc oferind suport și celor două departamente de exploatare.

*Serviciul Tehnic* (ST) întocmește tehnologiile de execuție pentru repere, subansamble și produse, analizează și hotărăște tipul documentelor tehnologice furnizate secțiilor de producție la comenzile cadru cum ar fi:

- desene de execuție și montaj;
- fișă tehnologică singulară;
- plan de operații;
- instrucțiuni de lucru (condiții tehnice);
- desfășurător de lucrări, defalcat pe activități sau formații de lucru;
- tehnologii de montaj;
- fișe de măsurători.

*Serviciul Plan, Producție, Organizare* (SPPO) elaborează planul de producție anual, trimestrial și lunar, valoric și în unități fizice, pe baza necesarului solicitat de către secțiile de producție UR, urmărind folosirea completă a capacităților de producție și a forței de muncă, pe care îl propune spre aprobare conducerii entității economice:

- asigură evidența indicatorilor de plan, fizici și valorici;
- analizează lunar modul de îndeplinire a programului de producție și a celorlalți indicatori economici, la nivelul Uzinei și secțiilor;
- elaborează propunerile pentru Planul Anual al Achizițiilor Sectoriale (PAAS) pentru anul următor și îl trimite la Serviciul Derulare Contracte și Achiziții Publice RATB utilizând consumurile de materiale primite de la Serviciul Tehnic;
- întocmește rapoarte pentru achiziția de piese și materiale urgente privind reparațiile tramvaielor, autobuzelor și troleibuze.

Costurile sunt acumulate de fiecare departament în scopuri de planificare și control. În tabelul nr. 4.10 vom prezenta datele în vederea repartizării costurilor departamentelor auxiliare la U.R.RATB pentru 2016 prin intermediul Serviciului Tehnic. Acest departament auxiliar oferă un total de 8.000 de ore de activitate de susținere:

- 20% (1.600:800=0,20) pentru SPPO,
- 30% (2.400:8.000=0,30) pentru Secția IV Modernizare/Construcție Tramvaie
- 50% (4.000:8.000=0,50) pentru Secția VI Vopsitorie.

## *Tabel nr. 4.10. Repartizarea costurilor departamentelor auxiliare la U.R.RATB pentru anul 2016*

*(Sursa: calcule autor)*

Determinarea costurilor implică utilizarea, unor algoritmi matematici ce generează obținerea informațiilor reale în momentul în care se cunosc datele de ansamblu.

În demersul nostru vom analiza trei metode de repartizare a costurilor departamentelor auxiliare<sup>182</sup>:

- Metoda de repartizare directă;
- Metoda derepartizare în trepte descendente;
- Metoda de repartizare reciprocă

*Metoda de repartizare directă* este cea mai des folosită metodă, întrucăt această metodă directă, repartizează costurile fiecărui departament auxiliar în mod direct către departamentele de exploatare. Acestă metodă ignoră orice servicii reciproce oferite de departamentele auxiliare unele altora și repartizează costurile departamentului auxiliar direct către departamentele de exploatare. Avantajul metodei directe este simplitatea ei. Nu este necesară previzionarea folosirii serviciilor departamentelor auxiliare de către alte departamente auxiliare. Un dezavantaj al metodei directe este incapacitatea identificării serviciilor reciproce oferite între departamentele auxiliare.

În figura nr. 4.3. vom prezenta această metodă folosind datele din tabelul nr. 4.10.:

 Baza 1 folosită pentru repartizarea costurilor de suport Serviciului Tehnic asigurat uzinei către departamentele de exploatare reprezintă totalul orelor de muncă bugetate de menținere în stare de funcționare a uzinei, consumate în departamentele de exploatare, Secția IV Modernizare Construcție Tramvaie și Secția VI Vopsitorie: 2.400+4.000=6.4000 de ore.

Acest total exclude cele 1.600 de ore asigurate de Serviciul Tehnic, Serviciului Plan, Producție, Organizare.

 Baza 2 folosită pentru repartizarea costurilor Serviciului Plan, Producție, Organizare către departamentele de exploatare,Secția IV Modernizare Construcție Tramvaie și Secția VI Vopsitorie, reprezintăorele de muncă bugetate.

1.600+200= 1.800

 Acest total exclude cele 200 de ore de timp de susținere oferite de Serviciul Plan Producție Organizare,Serviciului Tehnic.

Schematic, metoda de repartizare directă a costurilor departamentelor auxiliare pentru 2016 , în cadrul Uzinei de Reparații RATB, este prezentată în figura 4.4.

*<sup>182</sup>Charles T. Op. Cit., p. 580*

*Figura 4.3. Metoda de repartizare directă a costurilor departamentelor auxiliare pentru anul 2016 în cadrul Uzinei de Reparații RATB*

### DEPARTAMENTE DEPARTAMENTE

## AUXILIARE DE EXPLOATARE

(Sursa: calcule autor)

*Baza 1 de repartizare*:

2.400 ore bugetate + 4.000 ore bugetate = 6.400 ore bugetate;

2.400 : 6.400 = 0,375 ore bugetate ;

0,375 ore bugetate x 600.000,00 unități monetare = 225.000,00 unități monetare

4.000 : 6.400 = 0,625 ; 0,625 x 600.000,00 = 375.000,00 unități monetare

### *Baza 2 de repartizare*:

1.6000 ore bugetate + 200 ore bugetate = 1.800 ore bugetate;

1.600 : 1.800= 0,889;

0,889 x 116.000 = 103.111 unități monetare

200 : 1.800 = 0,111; 0,111 x 116.000 = 12.889 unități monetare

*Metoda de repartizare în trepte descendente,* numită și metoda de repartizare secvențială, permite identificarea parțială a serviciilor oferite de departamentele auxiliare către departamentele de exploatare. Analizăm în continuare o variantă directă pentru a identifica parțial serviciile oferite între departamentele auxiliare. Această metodă impune ca departamentele de exploatare să fie ierarhizate în ordinea în care se realizează reparizarea în trepte descendente. O repartizare în trepte descendente, folosită adesea, începe cu departamentul de exploatare care oferă cel mai mare procentaj al serviciilor sale totale altor departamentelor de exploatare. În speța noastră costurile Serviciului Tehnic au fost repartizate mai întâi tuturor departamentelor, inclusiv Serviciului Plan Producție Organizare. Costurile departamentului auxiliar Serviciul Plan Producție Organizare au fost repartizate în al doilea rând, dar numai către departamentele de exploatare.

În figura 4.4. vom ilustra metoda în trepte descendente. Costul de 600.000,00 unități monetare este repartizat Serviciului Tehnic. Serviciul Tehnic asigură 20% din serviciile sale Serviciului Plan Producție Organizare, 30% Secției IV Modernizare Construcție Tramvaie și 50% Secției VI, Vopsitorie. Astfel, 120.000,00 unități monetare sunt repartizați Serviciului Plan Producție Organizare, 180.000,00 unități monetare Secției IV Modernizare Construcție Tramvaie și 300.000,00 unități monetare Secției VI Vopsitorie. Costurile Serviciului Tehnic ajung acum la un total de 236.000,00 unități monetare: costurile generale bugetate ale Serviciului Plan Producție Organizare înaintea oricăror repartizări inter-departamentale de costuri, 116.000,00 unități monetare, plus 120.000,00 unități monetare din repartizarea costurilor de Serviciului Tehnic către Serviciul Plan Producție Organizare. Suma de 236.000,00 unități monetare este repartizată doar către cele două departamente de exploatare.

Conform tabelului 4.10. Serviciul Plan Producție Organizare oferă 80% din serviciile sale Secției IV Modernizare Construcție Tramvaie și 10% Secției VI, Vopsitorie, astfel încât suma de 209.778,00 unități monetare este repartizată Secției IV Modernizare Construcție Tramvaie și 26.222,00 unități monetare este repartizată Secției VI, Vopsitorie.

*Figura . 4.4. Metoda de repartizare în trepte descendente a costurlor departamentelor auxiliare pentru anul 2016 la Uzina de Reparații RATB*

*Baza 1 de repartizare*:

1.600 ore bugetate +2.400 ore bugetate +4.000 = 8.000 ore bugetate;

1.600:8.000= 0.200; 0.200 x 600.000 = 120.000 unități monetare

2.400 : 8.000= 0,300; 0,300 x 600.000 = 180.000 unități monetare 4.000 : 8.000= 0,500; 0,500 x 600.000 = 300.000 unități monetare

### *Baza 2 de repartizare*:

1.600ore bugetate +200 ore bugetate = 1.800 ore bugetate;

1.600: 1.800= 0,889;

0,889 x 236.000 = 209.778 unități monetare

200: 1.800= 0,111; 0,111 x 236.000 = 26.222 unități monetare

În baza celor de mai sus menționate, au rezultat ierarhizări diferite repartizări costurilor departamentelor auxiliare către departamentele de exploatare. Repartizarea secvențială continuă cu departamentul care oferă al doilea procentaj ca mărime și se încheie cu departamentul care oferă procentajul cel mai mic. În speța noastră, costurile Serviciului Tehnic au fost repartizate în primul rând pentru că oferă 20% din serviciile sale Serviciului Plan Producție Organizare, în timp ce Serviciul Plan Producție Organizare ofreră doar 10% din serviciile sale ST (tabel nr. 4.10). Am observat că prin metoda de repartizare în trepte descendente, o dată ce costurile unui departament auxiliar au fost repartizate, alte costuri ale departamentelor auxiliare nu mai sunt repartizate înapoi către acesta. O dată ce costurile Serviciului Tehnic au fost repartizate, acestuia nu-i mai sunt repartizate costuri de la alte departamente auxiliare (cu rang inferior). Rezultatul este că metoda în trepte descendente nu identifică serviciile totale pe care departamentele auxiliare și le oferă reciproc. Metoda de repartizare reciprocă identifică în întregime toate aceste servicii și repartizează costurile incluzând în mod explicit serviciile reciproce oferite în rândul tuturor departamentelor auxiliare.

*Metoda de repartizare reciprocă* încorporează în întregime relațiile interdepartamentale în repartizările costurilor departamentelor auxiliare. Inițial costurile Serviciului Tehnic sunt repartizate către toate celelalte departamente, inclusiv către Serviciul Plan Producție Organizare: Așa cum am menționat mai sus Serviciului Tehnic întocmește fișele tehnologice de execuție pentru repere, subansamble și produse, analizează și hotărăște tipul documentelor tehnologice furnizate secțiilor de producție la comenzile cadru și asigură servicii pentru Serviciului Plan Producție Organizare. La fel Serviciului Plan Producție Organizare oferă baze de date pentru Serviciul Tehnic. În figura 4.5., vom prezenta schematic metoda de repartizare reciprocă a costurilor departamentelor auxiliare pentru 2016 la UR RATB

 *Figura nr.4.5.Metoda de repartizare reciprocă a costurilor departamentelor auxiliare pentru anul 2016 la UR RATB*

(*Sursa: proiecție autor*)

## *Baza 1 de repartizare*:

1.600 ore bugetate + 2.400 ore bugetate + 4.000 ore bugetate = 8.000 ore bugetate;

1.600,00 : 8.000,00 = 0.200; 0.200 x 600.000,00 = 120.000,00 unități monetare 2.400,00 : 8.000,00 = 0,300; 0,300 x 600.000 = 180.000,00 unități monetare 4.000 : 8.000 = 0,500; 0,500 x 600.000 = 300.000 unități monetare

Baza 2 de repartizare:

200 ore bugetate + 1.600ore bugetate +200 ore bugetate = 2.000 ore bugetate;

200,00 : 2.000,00 = 0,1;

0,1 x 11.600,00 = 11.600,00 unități monetare

1.600,00 : 2.000,00 = 0,8; 0,8 x 11.600,00 = 92.800,00 unități monetare

200,00 : 2.000,00 = 0,1; 0,1 x 11.600,00 = 11.600,00 unități monetare

Repartizarea costurilor reciproce complete ale fiecărui departament auxiliar către celelalte departamente (atât auxiliare cât și de exploatare) au fost efectuate pe baza procentajelor de utilizare (pe baza unităților totale de servicii oferite tuturor departamentelor). Ceea ce vrem să scoatem în evidență este faptul că, nici metoda directă, nici cea în trepte descendente nu pot oferi aceste informații relevante pentru deciziile de subcontractare.

*Tabel. 4.11. Repartizare reciprocă a costurilor departamentelor auxiliare pentru anul 2016* 

(Sursa: calcule autor)

Fiecare cost reciproc complet al unui departament auxiliar este mai mare decât suma bugetată și trebuie observat că repartizarea costurilor auxiliare se va realiza către toate departamnetele care folosesc serviciile acestuia și nu doar către departamentele de exploatare. Această variantă asigură faptul că metoda reciprocă identifică complet toate relațiile dintre departamentele auxiliare, precum și relațiile dintre departamentele auxiliare și cele de exploatare. Diferența dintre costurile reciproce complete și costurile bugetate pentru fiecare departament auxiliar este reprezentată de costurile totale repartizate între departamentele auxiliare. Costurile

totale repartizate către departamentele de exploatare comform metodei de repartizare reciprocă sunt în continuare de 716.000,00 unități monetare.

Metoda reciprocă este cea mai exactă din punct de vedere conceptual, deoarece ia în considerație serviciile reciproce oferite între toate departamentele auxiliare. Avantajul metodei directe și a metodei în trepte descendente este că acestea sunt simplu de calculat și de înțeles în comparație cu metoda reciprocă, deși multe entități economice consideră metoda reciprocă mai ușor de implementat. Un alt avantaj al metodei reciproce este acela că evidențiază costurile reciproce complete ale departamentelor auxiliare și modul în care aceste costuri diferă de costurile bugetate sau efective ale departamentelor. Cunoașterea costurilor reciproce complete ale unui departament auxiliar constituie un inputimportant pentru deciziile referitoare la folosirea furnizorilor externi pentru toate serviciile oferite de departamentul auxiliar. Plecând de la faptul că, totalul costurilor departamentelor auxiliare ale UR RATB sunt variabile pe perioada unei posibile subcontractări, să luăm în calcul încercarea unei terțe părți de a oferi, toate serviciile privind elaborarea planului de producție anual, trimestrial și lunar, valoric și în unități fizice, pe baza necesarului solicitat de către secțiile de producție UR, urmărind folosirea completă a capacităților de producție și a forței de muncă asigurate în prezent de Serviciul Plan Producție Organizare din cadrul UR RATB. Nu putem compara oferta cu costurile de 116.000,00 unități monetare raportat pentru Serviciul Plan Producție Organizare. Costurile reciproce complete ale Serviciului Plan Producție Organizare, care includ serviciile pe care Serviciul Tehnic le oferă Serviciului Plan, Producție, Organizare, sunt de 120.000,00 unități monetare pentru asiguarare a 2.000 de ore de lucru privind elaborarea planului de producție anual, trimestrial și lunar, valoric și în unități fizice departamentelor de la UR RATB. Costurile reciproce complete pentru timpul de lucru Serviciului Plan Producție Organizare sunt de 60,00 unități monetare pe oră (120.000,00 unități monetare: 2.000 de ore bugetate). Ceilalți parametrii rămânând neschimbați, oferta unei terțe părți care prevede oferirea acelorași servicii de planificare ca și departamentul intern de la UR RATB la un preț mai mic de 60,00 unități monetare pe oră sau de 120.000,00 unități monetare în total (chiar dacă mult mai mare decât 116.000,00 unități monetare) ar majora profitul din exploatare de la UR RATB. Trebuie să precizăm că economiile relevante în urma închiderii Serviciului Plan Producție Organizare sunt de 116.000,00 unități monetare (costuri ale SPPO) plus 120.000,00 unități monetare (costuri ale ST). Prin închiderea Serviciului Plan Producție Organizare, Uzina de Reparații RATB nu va mai suporta costurile de 20% ale

Serviciului Tehnic (egale cu 120.000,00 unități monetare) care au fost suportate pentru a susține Serviciul Plan Producție Organizare. Astfel, economiile de costuri totale relevante sunt de 120.000,00 unități monetare.

## <span id="page-136-0"></span>**4.4. Repartizarea costurilor comune prin metoda disociată de repartizare a costurilor versus metoda incremental**

În literatura de specialitate, un cost comun este definit ca fiind un "cost de exploatare a unei instalații, activități sau a unui obiect de cost care este împărțit între doi sau mai mulți utilizatori". Vom analiza în continuare costurile comune, o altă clasă specială de costuri pentru care contabilii au elaborat metode specifice de repartizare. În lucrarea de specialitate "Contabilitatea costurilor, o abordare managerială", autorii Charles T. Horngren, Strikant M. Datar, George Foster, prezintă cele două metode de repartizare a unui cost comun între doi utilizatori astfel: metoda disociată de repartizare a costurilor, metoda incrementală de repartizare a costurilor.

În demersul acestui subcapitol, vom analiza Direcția Infrastructură din cadrul RATB, ce coordonează și îndrumă activitatea de exploatare și reparații pentru următoarele categorii de instalații: calea de rulare pentru tramvaie și instalații aferente, rețeaua electrică de contact pentru tramvaie, troleibuze și instalațiile aferente, rețeaua de cabluri subterane, substațiile de transformare-redresare și instalațiile aferente, clădirile și instalațiile structurilor funcționale subordonate RATB, parcul de vehicule pentru transport marfă, remorci, utilaje terasiere și de construcții efectuarea ITP la autovehiculele RATB și terți.

137

Conform organigramei RATB, Direcția Infrastructură are următoarea structură organizatorică:

- Secția Linii (SL) coordonează, supraveghează și răspunde de întreținerea și reparația căii de rulare, a pieselor de cale, a instalațiilor de acționare automată și manuală, a instalațiilor aferente și a macazurilor manuale și automate și ale ungătoarelor de cale, de întreținerea, repararea și igienizarea refugiilor pietonale și a mobilierului stradal aferent acestora și execută lucrări de reparații construcții și instalații ale clădirilor administrate de Secția Linii și RES, dar și pentru entitățile organizaționale RATB;
- Secția Rețele Electrice și Substații Energetice (SRES) planifică și execută la termenele stabilite, lucrările de întreținere-reparații prevăzute de normative, pentru menținerea în funcțiune la parametrii nominali a instalațiilor care intră în compunerea sistemului energetic de tracțiune RATB: substații electrice de redresare, cabluri de curent continuu (pozitive și negative), rețeaua de contact pentru tramvaie și troleibuze, rețeaua stradală (aeriană și subterană) de comunicații prin fibră optică și instalațiile de telecomandă substații și cofreți din rețeaua de contact;
- Biroul Tehnic asigură îndeplinirea sarcinilor privind organizarea, coordonarea, programarea și urmărirea activității tehnice de întreținere și reparații a căii de rulare, a pieselor de cale, a rețelei de contact aeriene și cablurilor subterane, substațiilor energetice, echipamentelor de automatizare, stațiilor și refugiilor pietonale, precum și asigurarea condițiilor tehnice pentru aprovizionarea tehnico-materială a secțiilor(pentru secțiile Linii și Secția Rețele Electrice și Substații Energetice). Problematica tehnică și de control a calității este abordată și rezolvată prin prisma Sistemului de Management al Calității specific lucrărilor executate în cadrul celor două secții.

În speța noastră, cele două secții (SL și SRES) sunt amplasate în spații diferite în Municipiul București, RATB plătitnd chirie proprietarilor pentru aceste spații. Luând în calcul costul chiriei aferente spațiilor destinate activităților celor două secții, RATB suportă un cost de 2.000,00 unități monetare pe lună pentru cele două spații, acest cost împărțindu-se astfel: Secția Linii: 1.200,00 unități monetare; Secția Rețele Electrice și Substații Energetice: 800,00 unități monetare. Prin activitățile desfășurate de S. Linii și SRES, se asigură o stare tehnică optimă a inventarului administrat (linii de tramvai, piese de cale, rețele electrice tramvai-troleibuz, substații de transformare-redresare, refugii pietonale și mobilier stradal, etc). În acest sens, cele două structuri funcționale pot fi amplasate pe un singur spațiu pentru desfășurarea activității, astfel, costul privind spațiul închiriat se reduce la 1.500 unități monetare pe lună.

*Metoda disociată* de repartizare a costurilor, folosește informații aparținând fiecărui utilizator al spațiul închiriat ca structură funcțională separată, pentru a determina ponderile repartizărilor de costuri Pentru exploatarea tramvaiului, RATB suportă un cost de 2000 unități monetare pe lună pentru cei doi utilizatori (S. Linii și RES). Pentru a reduce costul, informația despre spațiile destinate activității secțiilor de întreținere disociate (1.200 unități monetare și 800 unități monetare), este esențială utilizarea metodei disociate de repartizare a costurilor pentru a determina ponderile de repartizare:

Secția Linii:

1.200 unități monetare (1.200 unități monetare + 800unități monetare ) x 1.500 unități monetare = 0,60 x 1.500 unități monetare = 900 unități monetare

Secția RES:

*800 unități monetare* (8000 unități monetare +1.200 unități monetare ) <sup>x</sup> 1.500 unități monetare = 0,40 x 1.500 unități monetare = 600 unități monetare

Susținătorii acestei metode accentuează deseori criteriul corectitudinii descrise. În opinia noastră, metoda disociată de repartizare a costurilor este echitabilă, deoarece fiecare structură funcțională suportă o parte proporțională a costurilor totale în raport cu costurile individuale disociate. Astfel, managementul RATB beneficiază de informații corecte privind costurile celor două structuri funcționale.

*Metoda incrementală* de repartizare a costurilor ierarhizează utilizatorii individuali a unui obiect de cost în ordinea gradului de responsabilitate pentru costurile comune și ulterior folosește această ordine, pentru a repartiza costurile între utilizatori. În speța noastră obiectul de cost este spațiul destinat celor trei structuri funcționale. Utilizatorul primar al obiectului de cost cu cel mai ridicat grad de responsabilitate este structura funcțională Secția Linii. Al doilea utilizator din ierarhie este Secția RES, iar, utilizatorul de rangul trei este Biroul Tehnic. Vom analiza costul comun de 1.500 unități monetare pe lună, aferent chiriei spațiului destinat celor două secții de întreținere și reparații a tramvaielor, luând în calcul că, Secția Linii este utilizatorul primar, mai concis, această structură ocupă acest spațiu în totalitate, urmând ca Secția RES să fie adăugată. Repartizările de costuri aferente Secției Linii vor fi prezentate în tabelul nr. 4.12.:

*Tabel 4.12. Repartizările de costuri aferente Secției Linii*

(Sursa: RATB)

Dezavantajul acestei metode este că, atunci când sunt mai mulți de doi utilizatori, această metodă solicită stabilirea unei ierarhii. Conform metodei incrementale, primului utilizator îi sunt repartizate în mod obișnuit cea mai mare parte a costurilor comune, motiv pentru care, majoritatea utilizatorilor în situația existenței unor costuri comune se propun a fi părți incrementale. Această metodă poate fi folosită în cazul când se constituie o nouă structură funcțională. În condițiile în care costul comun este mare și trebuie suportat de ambele structuri funcționale, folosirea metodei incrementale poate determina părțile să intre într-o dispută pentru poziția de parte incrementală.

În urma rezultatelor obținute pe bază de calcule ale costurilor efectuate de structurile funcționale ale unei entități de transport public de persoane, am validat integral *ipoteza (I3), respectiv:* **"Informațiile privind costurile departamentelor auxiliare sunt esențiale pentru elaborarea bugetului".**

## <span id="page-139-0"></span>**4.5. Repartizarea veniturilor din vânzarea pachetelor de produse**

Veniturile reprezintă intrări de capital primite pentru produsele sau serviciile oferite clienților de către entitatea economică. Analoagă cu repartizarea costurilor, repartizarea veniturilor apare atunci când veniturile se leagă de un obiect de venit, dar nu pot fi imputate întrun mod fezabil din punct de vedere economic (eficace din punctul de vedere al costurilor), un obiect al venitului este un element pentru care este nevoie de o măsurare separată a veniturilor. Toți agenții economici urmăresc maximizarea profitului, de unde și nevoia de a determina structura lucrărilor și serviciilor, dar și o mai bună distribuție a veniturilor.Vom analiza în speța noastră repartizarea veniturilor, provenite din vânzarea produselor RATB clienților, și anume, trei titluri de călătorie.

(Sursa: RATB)

Un pachet de produse conține două sau mai multe produse (servicii) care sunt vândute la un preț unic, dar componentele individuale ale pachetului pot fi, de asemenea, vândute ca elemente separate la propriile lor prețuri, așa cum am prezentat în tabelul de mai sus. Prețul unui pachet de produse este de obicei mai mic decât suma prețurilor din pachetele vândute separat, motiv pentru care, venitul pachetului de produse trebuie repartizat către produsele acelui pachet. Vom detalia în tabelul 4.14. suma produselor vândute disociat și în pachet.

*Tabel 4.14. Vânzarea produselor disociate și în pachet*

(Sursa: calcule autor)

RATB repartizează veniturile obținute din vânzările pachetelor sale de produse (numite "vânzări înserie") către produsele individuale. Profitabilitatea produselor individuale este folosită pentru a-i remunera pe salariții din activitatea de exploatare a regiei. Așa cum am observat în subcapitolul 4.4. referitoare la repartizările costurilor comune, cele două metode principale de repartizare a veniturilor sunt metoda disociată și metoda incrementală. Prezentăm în tabelul. 4.15. informații referitoare la cele trei prețuri de vânzare "disociate" și în serie din 2016, având ca baza datele prezentate mai sus:

*Tabel 4.15. Prețul de vânzare/titluri de călătorie*

În baza datelor prezentate mai sus, ne propunem să analizăm în continuare, repartizarea veniturilor pachetelor de produse către produsele din pachetul respectiv.

## <span id="page-141-0"></span>**4.6. Repartizarea veniturilor pachetelor de produse către produse**

*Metoda disociată de repartizare a veniturilor* folosește informații specifice referitoare la produsele din pachet ca ponderi pentru repartizarea veniturilor pachetelor de produse către produsele individuale. Termenul disociat se referă la produs ca la un element separat. Să analizăm elementul abonament lunar valabil pe două linii (una linie preorășenească și una linie urbană), care se vinde cu 95,00 unități monetare. Cele patru tipuri de ponderi pentru metoda disociată sunt următoarele:

*I Prețurile de vânzare*. Folosind prețurile individuale de vânzare de 30,00 unități monetare pentru Abonament lunar valabil pe una linie urbană și de 80,00 unități monetare pentru Abonament lunar Expres, ponderile pentru repartizarea costurilor de 95 unități monetare între produse sunt:

Abonament lunar valabil pe una linie urbană = 30 <sup>30</sup> <sup>+</sup> <sup>80</sup> <sup>95</sup> <sup>=</sup> 0,273 <sup>95</sup> <sup>=</sup> <sup>26</sup> Abonament lunar Expres = 80 <sup>30</sup> <sup>+</sup> <sup>80</sup> <sup>95</sup> <sup>=</sup> 0,727 <sup>95</sup> <sup>=</sup> <sup>69</sup>

*II Costurile unitare.* Această metodă folosește costurile produselor individuale (în acest caz costurile de producție pe unitate ) pentru a determina ponderile pentru repartizarea veniturilor.

Abonament lunar valabil pe una linie urbană = 1.3 1.3 + 3.5 95 = 0,271 95 = 26

Abonament lunar Expres = 3.5 1.3 + 3.5 95 = 0,729 95 = 69

*III Unitățile fizice*. Această metodă conferă fiecărei unități de produs din pachet aceeași pondere atunci când se repartizează veniturile pachetului către produsele individuale. Astfel, cu două produse abonament lunar valabil pe două linii (una linie preorășenească și una linie urbană), fiecărui produs îi este repartizat 50% din veniturile pachetului.

Abonament lunar valabil pe una linie urbană = 1 1 + 1 95 = 0,5 95 = 47

Abonament lunar Expres = 1 1 + 1 95 = 0,5 95 = 47

IV *Veniturile disociate* din produse care vor capta cantitatea din fiecare produs vândută, dar și prețurile de vânzare. Veniturile disociate din 2016 sunt:

- Abonament lunar valabil pe una linie urbană18.907.823,00 unități monetare;
- Abonament lunar valabil pe una linie preorășenească 28.361.734,00 unități monetare;
- Abonament lunar Expres 9.453.911,00 unități monetare.

Ponderile pentru pachetul Abonament lunar valabil pe două linii (una linie preorășenească și una linie urbană) ar trebui să fie:

Abonament lunar valabil pe una linie urbană = 18907823 <sup>18907823</sup> <sup>+</sup> <sup>9453911</sup> <sup>95</sup> <sup>=</sup> 0,666 <sup>95</sup> = 63 ăț

Abonament lunar Expres = 9453911 <sup>18907823</sup> <sup>+</sup> <sup>9453911</sup> <sup>95</sup> <sup>=</sup> 0,333 <sup>95</sup> = 31 ăț

Repartizarea mai scăzută a veniturilor către un Abonament lunar Expres aferent curselor speciale se datorează faptului că cererea pentru traseele respective este redusă. Aceste patru abordări în determinarea ponderilor pentru metoda disociată duc la repartizări ale veniturilor foarte diferite către produsele individuale. Prețul de vânzare și ponderile veniturilor disociate iau în calcul prețul pe care clienții sunt dispuși să-l plătească pentru produsele individuale. Abordările ponderale care folosesc informația referitoare la venituri reflectă mai bine "beneficiile obținute" de clienți, decât costurile unitare sau unitățile fizice.

Tabel nr. 4.16.Ponderi de repartizare a veniturilor

(Sursa: RATB)

Repartizarea pe baza veniturilor disociate are, de asemenea, avantajul de a conferi mai multă pondere produsului care generează mai multe venituri și care determină probabil vânzările pachetului de produse. Metoda de repartizare a veniturilor pe baza unităților fizice este folosită atunci când niciuna dintre celelalte metode nu mai poate fi folosită (în cazul în care prețurile de vânzare sunt instabile sau costurile unitare sunt dificil de calculat pentru produsele individuale).

*Metoda incrementală de repartizare a veniturilor* ierarhizează produsele individuale din pachete în funcție de criteriile determinate de management – cum ar fi produsul din pachet cu cele mai mari vânzări – și apoi folosește această ierarhizare pentru a repartiza veniturile pachetelor de produse către produsele individuale. Produsul de prim rang este produsul primar din pachet urmând a fi adăugate produsele de rangul doi și trei. Un mod de de a decide ierarhizarea produselor în cazul metodei incrementale de repartizare a veniturilor, este acela de a chestiona clienții cu privire la importanța fiecărui produs individual în deciziile lor de a cumpăra pachetele de produse. Un alt mod este acela de a a folosi datele cu privire la vânzările recente ale produselor individuale dintr-un pachet. Un al treilea mod este acela prin care managerii decidenți își folosesc cunoștințele sau intuiția pentru a decide această ierarhizare. Raționamentele managerilor care nu se bazează în mod explicit pe o formulă specifică constituie o altă metodă de repartizarea a veniturilor.

# <span id="page-144-1"></span><span id="page-144-0"></span>**CAPITOLUL V UTILIZAREA METODEI ABC PENTRU REPARTIZAREA COSTURILOR ȘI A VENITURILOR ÎN ENTITĂȚILE ECONOMICE DE TRANSPORT PUBLIC DE PERSOANE**

Promovarea unor noi metode de calculație în contabilitatea de gestiune, a impus necesitatea unei cercetări științifice privind modul de organizare a contabilității de gestiune în entitățile economice din domeniul transportului public de persoane, precum și posibilitatea de a aplica metodele moderne de calculație a costurilor. Analiza modului de organizare a contabilității în entitățile economice de transport public de persoane, este interesantă și totodată utilă, întrucât se pot identifica atât, practicile specialiștilor și utilizatorilor informației în acest domeniu cât și opinia acestora. Metodele de calculație a costurilor constituie instrumente esențiale în controlul operativ al resurselor consumate în procesul de producție al unei entități economice din domeniul transportului public de persoane.

Obiectivul fundamental al acestui capitol, este orientat către implementarea metodei de calculație a costurilor ABC (Activity-Based Costing), în vederea identificării informațiilor utilizării și impactului acesteia asupra performanței entităților economice din domeniul transportului public de persoane astfel:

- prezentarea abordărilor conceptuale privind metoda de calculație a costurilor ABC;
- identificarea metodelor de calculație utilizate în entitățile economice de transport persoane;
- identificarea impactului utilizării metodelor de calculație a costurilor asupra performanței entității economice de transport persoane.

În vederea argumentării necesității utilizării metodei ABC în domeniul transportului public de persoane, am procedat pe de o parte la elaborarea unei cercetări teoretice prin fundamentarea literaturii de specialitate privind contabilitatea de gestiune și clasificarea/ordonarea metodelor de calculație a costurilor, iar pe de altă parte am procedat la introducerea anchetei bazate pe chestionar între instrumentele calitative de colectare a datelor.

## <span id="page-145-0"></span>**5.1. Posibilitatea extinderii metodei ABC în entitățile economice de transport public de persoane**

Principiile de bază ale metodei de calculație a costurilor bazate pe activități, constituie o analiză ce reflectă cu acuratețe costurile de producție a produselor, serviciilor și lucrărilor oferite clienților în raport cu consumul de resurse al entității economice și totodată, ajută la identificarea cauzelor de îmbunătățire a performanței și a rentabilității entității economice, prin completarea metodelor tradiționale de contabilitate de gestiune și calculația costurilor utilizate. În condițiile în care managerii țin cont de principiile metodei ABC (Activity-Based Costing) în deciziile lor, ameliorarea deficiențelor entității economice pe care o conduc, se va observa încă din primele stadii de aplicare ale acesteia. Astfel, managerii vor constata unele efecte pozitive privind posibiltatea reducerii costurilor.

## <span id="page-145-1"></span>**5.1.1 Reducerea costurilor – condiție esențială pentru creșterea performanței entității economice de transport public de persoane**

Din punct de vedere economic, entitățile economice de transport public de persoane, urmăresc utilizarea metodelor avansate de calculație a costurilor și analiză strategică, pentru realizarea unei performanțe remarcabile. În acest context, entitățile economice din domeniul transportului public de persoane, își adaptează evoluția economică, modificându-și permanent obiectivele principale și strategia. Aceste modificări au condus la adaptarea instrumentelor de gestiune privind repartizarea costurilor, urmărind creșterea performanței entității economice. Pentru a îndeplini condiția esențială privind reducerea costurilor pentru creșterea performanței entității economice de transport public de persoane, trebuie asigurat mecanismul factorilor determinanți, astfel:

 *productivitatea muncii* constituie unul dintre cei mai importanți factori economici ce influențează nivelul costurilor, întrucât aceasta este raportul dintre producție și munca depusă,iar efectul productivități muncii se măsoară prin produsul final (util sau inutil). Creșterea productivității muncii influențează considerabil costurile atât, prin scăderea relativă a cheltuielilor pentru salarii, cât și prin reducerea absolută a acestora în costul pe produs<sup>183</sup> .

- *caracterul limitat al resurselor de materii prime, materiale, umane și energie*, cuprinde nevoia reducerii costurilor de producție și a cheltuielilor materiale, deoarece, în procesul activității unei entități economice un rol deosebit, în afară de procesul alocării și combinării resurselor de materii prime, materiale, umane și energie, îl ocupă problema consumării lor, astfel, pentru fiecare entitate economică este important calcularea costurilor de producție și a cheltuielilor materiale<sup>184</sup> .
- *clientul,* reprezentintă obiectivul principal al noilor proiecte de reorganizare a entităților economice din domeniul transportului public de persoane, care încearcă să răspundă prin calitatea serviciilor prestate și tarife acceptabile, la nevoile și cerințele acestuia<sup>185</sup> .

Într-o entitate economică din orice domeniu de activitate, reducerea substanțială a costurilor de producție constituie o opțiune fundamentală privind creșterea rentabilității, a maximizării profitului ce reprezintă cea mai importantă sursă de acumulare pentru creșterea veniturilor. Reducerea costurilor într-o entitate economică din orice domeniu de activitate este o problemă amplă și complexă, întrucât, diminuarea costurilor de producție nu trebuie să afecteze calitatea bunurilor, sau serviciilor oferite, fapt ce duce la necesitatea dezvoltării activității de cercetare și proiectare.

În ceea ce privește reducerea semnificativă a costurilor într-o entitate economică de transport public de persoane, trebuie să se țină cont de restructurare a forței de muncă și a activităților la nivelul resurselor entității economice; prestarea serviciilor de bună calitate, conform cerințelor pieței; evidența reală a costurilor prin sisteme informatizate actualizate pentru a avea zilnic imaginea clară a costurilor. Trebuie avut în vedere că nu întotdeauna este posibilă o reducere a costurilor, întrucât sunt situații când pe anumite perioade de timp acestea pot crește din diferite cauze.

<sup>183</sup>*Raymond Baffe, Economie Politique, Paris, 1970, p 495*

*<sup>184</sup> Niță D. Economia-Știință Teoretică Fundamentală, Economie, Ediția aVa, Editura Economică, București 2000, p 23-27*

*<sup>185</sup> Gavrilă I., Caracterizare Generală a Economiei cu Piață Concurențială, Economie, Ediția aVa, Editura Economică, București 2000, p 23-27*

## <span id="page-147-0"></span>**5.1.2. Aportul metodei ABC în entitățile economice de transport public de persoane**

Metoda ABC face parte dintre cele mai noi inițiative strategice în conducerea unei entități economice. În noul context economic mondial oferit de evoluțiile tehnologice și organizaționale, metodele tradiționale de gestiune nu mai pot oferi cele mai bune elemente privind organizarea și funcționarea unui sistem performant de gestiune. Metodele tradiționale de gestiune au primit dea lungul timpului o serie de critici cu privire la faptul că utilizarea lor în continuare într-o entitate economică sub efectul inerției, poate produce un obstacol în demersului progresului ce vizează creșterea performanței. Numeroasele cercetări în vederea găsirii unor metode moderne de repartizare a costurilor adaptate nevoilor de informare, au condus spre metoda ABC. Această metodă a ultimilor decenii vizează un nou mod de gestiune îndreptată spre activitățile de bază ale entității economice, ce permite o mai bună gestionare a costurilor indirecte, într-o entitate economică din orice domeniu. În anul 1999, Peter Druker explică în lucrarea "*Provocările de management ale secolului XXI"* că metodele tradiționale de calculație creează distorsiuni și afectează validitatea rezultatelor obținute într-o entitate economică de prestări servicii. Metoda de calculație a costurilor ABC, sprijină metodele tradiționale prin orientarea contabilității de gestiune către eficientizarea cheltuielilor indirecte a activităților. Într-o entitate economică, atenția managementului financiar este îndreaptă spre activitățile generatoare de costuri, determinând modul de afectare a resurselor și a nivelului costurilor<sup>186</sup> . În prezent metodele moderne de calculație a costurilor sunt aplicate în entități economice cu tehnologii avansate și impun o implicare severă a managementului în luarea deciziilor economice privind îmbunătățirea activității și reducerea costurilor. Potrivit metodei ABC, atât personalul operativ, cât și lucrătorii din structurile funcționale ale entității economice, sunt solicitați să se implice în stabilirea deciziilor, având la bază experiența și competențele practice acumulate<sup>187</sup> .

Progresele realizate privind perfecționarea procesului de producție au determinat aspectele de tradiționalism ce se manifestă în domeniul calculației costurilor. În acest sens s-a căutat perfecționarea tehnicilor de calculație a costurilor prin adaptarea unor metode de calculație

<sup>186</sup>*Caraiani C., Dumitrana M. , Contabilitate de gestiune și Control de gestiune, Ediția a II-a, Editura InfoMega, București, 2005, p. 224 - 226*

*<sup>187</sup>Călin O. Contabilitate managerială, Editura Didactică și Pedagogică, București, 2008, p. 52*

a costurilor adecvate tehnologiei procesului de producției<sup>188</sup> . Prioritatea managementului decident constă în controlul operațiilor economice privind costurile și implicit sectoarelor de activitate. Este important ca managerii de la toate nivelurile piramidei ierarhicesă urmărească serviciul oferit pe piață, de-a lungul vieții sale în cadrul entității economice. Pentru a crește performanța serviciului, trebuie urmărite și activitățile adaptate continuu. Într-un mediu economic care se caracterizeazăprintr-un număr ridicat de entități economice din domeniul transportuluipublic de persoane, metoda ABC aduce un aport important în completarea metodelor tradiționale de calculație a costurilor.

## <span id="page-148-0"></span>**5.2. Analiza rezultatelor demersului extinderii metodei ABC în entitățile economice de transport public de persoane**

Prin prezenta cercetare științifică sunt formulate întrebări cu privire la metodele moderne de calculație a costurilor, astfel, prin răspunsurile date de către respondenți, să putem evidenția cunoașterea acestor metode de calculație a costurilor și disponibilitatea acestora de a le aplica. Având la bază resursele disponibile privind avantajele și dezavantajele identificate de specialiștii în domeniu, am urmărit elaborarea unei diagnoze a contabilității de gestiune aplicată în entitățile economice de transport public de persoane din România. Studiul realității economice din diferite entități econmice de transport public de persoane, este realizat prin cercetări cantitative și calitative. În acest sens, ne propunem să atingem obiectivele urmărite în demersul cercetării, iar rezultatul analizei efectuate să aducă o plusvaloare cu un caracter științific. Cercetarea calitativă, interpretativă vizează înțelegerea sensului acțiunii așa cum este conceput în mod subiectiv. Cercetarea cantitativă<sup>189</sup> în prezenta lucrare științifică, este rațională și recurge la exprimare cifrică, măsurare, cuantificare și dezvoltare formală a demersului cercetării științifice. În acest subcapitol am urmărit să acumulăm informații referitare la utilizarea metodelor de repartizare a costurilor și a veniturilor pentru creșterea performanței entităților economice de transport public de persoane. Pentru aceasta, am realizat o cercetare empirică prin utilizarea chestionarului. În continuare vom justifica opțiunea aleasă pentru utilizarea chestionarului, împreună cu toate

<sup>188</sup>*Budugan D., Berheci I., Georgescu I., Bețianu L., Contabilitate de gestiune, Editura C.E.C.C.A.R, București, 2007, p.245*

*<sup>189</sup>Zaiț D., Spalanzani A., Cercetarea în economie și management, Editura Economică, București, 2006, p. 148*

etapele parcurse de la elaborarea chestionarului până la interpretarea rezultatelor obținute referitoare la metodele de repartizare a costurilor.

## <span id="page-149-0"></span>**5.2.1. Utilizarea metodelor de cercetare privind demersul extinderii metodei ABC în transportul public de persoane**

În demersul acestui studiu am ales tehnica anchetei prin chestionar, deoarece este o metodă utilizată de culegere a datelor extrem de răspândită. Scopul chestionarul realizat se îndreaptă spre obținerea în mod direct răspunsurile respondenților privind opinia lor. Conținutul chestionarului este structurat astfel încât informațiile obținute de la respondenți să fie coerente și ușor de interpretat. Utilizarea tehnicii anchetei prin chestionar presupune o atenție mărită, mai ales în ceea ce privește eșantionul și interacțiunea dintre anchetator și respondenți. Prin utilizarea anchetei bazate pe chestionar, preocupările noastre vor fi direcționate către redactarea și optimizarea chestionarului, iar în continuare vom acorda atenție specială valorificării chestionarului de la care așteptăm rezultatele valide.

Avantajele oferite de metoda anchetei prin chestionar sunt:

- necesită mai puțin timp pentru finalizarea cercetării;
- sunt mai ușor de analizat;
- sunt mai familiare respondenților;
- este mai puțin costisitor.

 Am optat pentru această metodă de cercetare, pentru că am urmărit analiza opiniilor de la un număr cât mai mare de manageri economico-financiari din cadrul entităților economice de transport persoane.Obiectivul principal al chestionarului a urmărit obținerea unui număr cât mai mare de informații referitoare la "Utilizarea metodelor de repartizare a costurilor pentru creșterea performanței entităților economice de transport public de persoane". Pe baza obiectivului principal am stabilit obiectivele secundare, în urma cărora s-a ajuns la decizia redactării unui chestionar cu 12 întrebări, adresat unui număr de 150 respondenți. Obiectivele secundare stabilite pentru a fi urmărite în cadrul chestionarului au fost definite astfel:

 Identificarea respondenților și încadrarea entităților economice de transport public de persoane în funcție de categorie (entitate economică subvenționată de stat sau entitate economică cu capital privat);

- Identificarea metodelor de calculație utilizate în entitățile economice de transport public de persoane;
- Identificarea impactului utilizării metodelor de calculație a costurilor asupra performanței entității economice de transport public de persoane;
- Identificarea zonei de cheltuieli, a costului relevant și a componentei acesteia privind deciziile manageriale în entitățile economice de transport public de persoane;
- Obiectivele urmărite de entitățile economice de transport public de persoane privind creșterea performanței.

*Figura 5.1. - Demersul cercetării empirice bazată pe chestionar*

*(Sursa: Septimiu C. Tehnici de cercetare, Editura Economică București 2007. p 23-40)*

În ceea ce privește elaborarea chestionarului, nu există proceduri bine definite care să conducă cu certitudine la cel mai bun chestionar. Formularea întrebărilor din structura chestionarului sunt în concordanță cu obiectivul principal al prezentei cercetări științifice, privind "utilizarea metodelor de repartizare a costurilor într-o entitate economică de transport public de persoane". Metoda de cercetare utilizată pentru culegerea informațiilor în vederea atingerii obiectivelor propuse este cercetarea pe bază de chestionar, iar forma de cercetare întreprinsă este sondajul statistic. Chestionarul<sup>190</sup>oferă o bază suficientă de date relevante pentru a ne permite să luăm decizii, în funcție de caracteristicile respondenților în obținerea unor răspunsuri mai bune. Chestionarul se completează individual de către respondenți fără a fi prezent cercetătorul. Elementele cheie ale acestui chestionar sunt: formatul, conținutul și modul de exprimare. "Sondajul statistic este o metodă parțială de observare statistică fiind o tehnică modernă care presupune efectuarea unor cheltuieli ridicate de resurse materiale și umane" 191 .

În cadrul chestionarului, întrebările au fost cu răspuns închis, având posibilitatea alegerii unei singure variante de răspuns, pentru a mări gradul de fidelizare a răspunsurilor cu realitatea economică specifică entităților economice din domeniul transportului public de persoane, dar totodată facilitează interpretarea statistică. Administrarea chestionarului a cuprins patru etape: alegerea eșantionului, difuzarea chestionarului, colectarea chestionarelor completate și centralizarea răspunsurilor. Caracteristicile propuse pentru studiul întreprins urmăresc domeniul de pregătire (economic, juridic, tehnic), postul ocupat în cadrul entității economice (contabil, economist, șef birou financiar-contabil, șef serviciu financiar-contabil, director financiarcontabil) și experiența acumulată (1 – 3 ani, 3 – 5 ani, 5 – 10 ani, peste 10 ani). Am ales aceste caracteristici, cu scopul de a introduce în eșantion respondenți de la care să obținem un număr cât mai mare de răspunsuri.Ținând cont de faptul că entitățile economice care își desfășoară activitatea în domeniul transportului public de persoane, sunt regii autonome sau societăți comerciale, am optat pentru alegerea unui eșantion reprezentativ, respectiv 150 entități economice din domeniul transportului public de persoane, pe raza teritorială a României. Lista cu numele entităților economice care au activitate principală transportul public de persoane, am preluat-o accesând site-ul:<http://www.arr.ro/files/info-utile/transport%20persoane/interbus.pdf>

## <span id="page-151-0"></span>**5.2.2. Rezultatele demersului extinderii metodei ABC în transportul public de persoane**

Am utilizat în cadrul acestei cercetări un chestionar în format electronic prezentat în ANEXA 1 **"**Chestionar". La începutul demersului am expediat 150 de chestionare în perioada

<sup>190</sup>*Duțescu A., Informația contabilă și piețele de capital, Editura Economică, 2000, p. 159 – 164;*

*<sup>191</sup>Ciocănel B., Porojan D., Bazele sondajului, Editura Irecson, București, 2007, p. 58-65;*

01.02.2017-31.03.2017 cu ajutorul poștei electronice<sup>192</sup>, pentru a facilita completarea și retransmiterea acestora. Pe parcursul a două luni, am primit răspuns la 29 de chestionare, reprezentând un procent nesemnificativ de doar 19%. Întrucît până la sfârșitul lunii martie 2017 numărul răspunsurilor era foarte mic, am revenit în perioada 01.04.2017-30.04.2017 insistând în primirea unui răspuns, specificând importanța acestuia. În perioada 04.05.2017-31.07.2017 am obținut răspuns de la 123 de respondenți, reprezentând 82%, acesta fiind un scor relativ bun, din punctul nostru de vedere.Prin chestionarul utilizat s-au analizat opiniile respondenților privind utilizarea metodelor de repartizare a costurilor în domeniul transportului de persoane, primite prin poșta electronică. Chestionarele expediate au fost însoțite de o scurtă informare, privind scopul cercetării noastre și bineînțeles caracterul confidențial al informațiilor furnizate de aceștia. Rata de răspuns care compară numărul de răspunsuriprimite cu numărul de chestionare distribuite reprezintă succesul aplicării chestionarului. În tabelul. 5.1. vom prezenta numărul răspunsurilor pentru chestionarul difuzat împreună cu rata de răspuns.

*Tabel nr. 5.1. Rata de răspuns a chestionarului utilizarea metodelor de repartizare a costurilor și veniturilor în domeniul transportului de persoane*

(Sursa: proiecție autor)

După centralizarea răspunsurilor primite de la respondenți am ajuns la un număr de 123 chestionare, o rată de răspuns de 82%. Am exclus un număr de 16 chestionare, pentru că nu erau completate corespunzător sau nu aveau toate răspunsurile relevante, având în final cu un număr de 107 de chestionare, o rată de răspuns de 71%, rată pe care noi o considerăm suficientă, astfel încât răspunsurile obținute să fie relevante studiului efectuat. Datele au fost culese în perioada 01.06.2017-31.08.2017, iar prelucrarea datelor am realizat-o în Microsoft Excel.

<sup>192</sup>*Saunders M., Lewis P., Thornhill A., Research methods for business students, 4th edition.Essex:Financial Times/Pretince Hall, 2007*;

## <span id="page-153-0"></span>**5.2.3 Interpretarea rezultatelor**

În această etapă prezentăm rezultatele obținute prin implementarea chestionarului "Utilizarea metodelor de repartizare a costurilor în domeniul transportului de persoane" pentru fiecare obiectiv prezentat în etapa elaborării acestuia. În cele ce urmează privind studiul nostru, vom analiza fiecare punct al demersului prin prisma răspunsurilor date de cei 107 respondenți.

 *Obiectivul nr. 1*: Identificarea respondenților și încadrarea entităților economice de transport public de persoane în funcție de categorie (entitate economică subvenționată de stat sau entitate economică cu capital privat). În prima parte a chestionarului au fost analizate patru variabile privind datele de identificare a respondenților și încadrarea entităților economice de transport public de persoane. Prima variabilă reprezintă denumirea și categoria entității economice în cadrul căreia respondenții își desfășoară activitatea.

*Tabel 5.2. Identificarea entităților economice de transport public de persoane pe categorii*

*(Sursa: calcule autor)*

*Figura 5.2 Distribuția entităților economice de transport public de persoane pe categorii*

În urma analizării chestionarelor valide, se poate observa că entitățile economice de

 *<sup>(</sup>Sursa: prelucrare autor)*

transport public de persoane subvenționate de stat reprezintă un procent de 40%, următoarea categorie de respondenți cu un procent de 33% sunt entitățile economice de transport public de persoane cu capital privat cu o vechime de peste 10 ani de activitate, iar 27% entitățile economice de transport public de persoane cu capital privat cu o vechime mai mică de 10 ani de activitate.

A doua variabilă vizează postul/funcția deținută în cadrul entităților economice din care fac parte respondenții, cele mai multe răspunsuri cu privire la postul/funcția ocupată în cadrul entității economice reprezintă postul de contabil cu 52%, pe locul 2 se plasează postul de economist cu 19%, pe locul 3 se află respondenții ocupând funcția de șef serviciu financiarcontabilitate cu 14% iar pe locul 4 se află respondenții ocupând funcția de șef birou contabilitate cu 15%, din totalul răspunsurilor. În tabelul și figura de mai jos sunt prezentate răspunsurile pentru această întrebare.

*Tabel 5.3. - Datele de identificare ale respondenților*

(*Sursa: calcule autor)*

### *Figura 5.3.Identificarea funcțiilor ocupate*

(*Sursa: prelucrare autor)*

Distribuția răspunsurilor pentru această întrebare din chestionarul privind "utilizarea metodelor de repartizare a costurilor pentru creșterea performanței entității economice de transport public de persoane", o considerăm ca fiind o distribuție echilibrată privind studiul întocmit cu ocazia cercetării noastre.

Cea de-a treia variabilă reprezintă vechimea în postul/funcția deținută de cei 107 de respondenți,segmentatăpe cinci intervale, respectiv: 1 – 3 ani, 3 – 5 ani, 5 – 10 ani, peste 10 ani. În tabelul și figura de mai jos prezentăm răspunsurile aceastei întrebări.

*Tabel 5.4. Vechimea respondenților în postul/ocupația deținută*

(*Sursa: calcule autor)*

*Figura 5.4 Vechimea respondenților în postul/ocupația deținută*

(*Sursa: prelucrare autor)*

Cea mai mare parte a respondenților, se încadrează la o categorie de vechime de peste 10 ani în postul deținut cu 59%, astfel, rezultatele se vor fundamenta având la bază practica unor persoane cu experiență în activitatea desfășurată. Vechimea încadrată între 5-10 ani este deținută de 20% din respondenți, urmează vechimea încadrată intre 3-5 ani cu 16%, iar un procent de 5% reprezintă respondenți cu o vechime de 1-3 ani.

Ultima variabilă reprezintă vechimea în domeniul transportului public de persoane din cei 107 de respondenți, segmentată pe cinci intervale, respectiv: 1–3 ani, 3–5 ani, 5–10 ani, peste 10 ani. În tabelul și figura de mai jos prezentăm răspunsurile aceastei întrebări.

*Tabelul nr. 5.5 Vechimea respondenților în domeniul transportului public de persoane*

(Sursa: calcule autor)

*Figura 5.5.Vechimea respondenților în postul/ocupația deținută*

Cea mai mare parte a respondenților, se încadrează la o categorie de vechime de peste 10 ani în domeniul transportului public de persoane cu 35%. Vechimea încadrată intre 5-10 ani este deținută de 21% din respondenți, urmează vechimea încadrată între 3-5 ani cu 16 %, iar un procent de 5% reprezintă respondenții cu o vechime de 1-3 ani. Astfel, rezultatele se vor fundamenta având la bază practica unor persoane cu experiență în domeniul transportului public de persoane.

*<sup>(</sup>Sursa: prelucrare autor)*

*Obiectivul nr. 2*: Identificarea metodelor de calculație utilizate în entitățile economice de transport public de persoane;

*Întrebarea nr. 1*: *Ce metodă de calculație a costurilor utilizați în entitatea economică în cadrul căreia vă desfășurați activitatea?*

*Figura 5.6. Reprezentarea grafică pentru metoda de calculația utilizată*

*(Sursa: prelucrare autor)*

În urma analizei răspunsurilor date de respondenții studiului nostru, la întrebarea ce se referă la metoda de calculație utilizată în entitățile din care aceștia provin (ABC, globală, standard-cost, target-costing sau altă metodă), situația se prezintă astfel: metoda ABC 28%, metoda globală 27%, metoda standard-cost 12%, metoda target-costing 4% și alte metode 15%. În figura. 5.6 sunt prezentate răspunsurile pentru această întrebare.

În literatura de specialitate se precizează, că utilizarea metodelor de calculație a costurilor în entitățile economice, depinde de structura, mărimea și categoria acestora. In acest sens, am analizat în eșantionul nostru gradul de implementare pe categorii de entități economice de transport public de persoane și anume: entități economice subvenționate de municipalitate, entități economice cu capital privat având o vechime de activitate mai mare sau mai mică de zece ani.

*Figura 5.7. Metode de calculație a costurilor utilizate în entitățile economice*

(Sursa: prelucrare autor)

Analizând datele prezentate mai sus, se observă că doar 5% din entitățile economice subvenționate de municipalitate folosesc metoda de calculație a costurilor pe activități ABC, în timp ce 17% dintre acestea utilizează din inerție metoda globală, un procent de 12% folosec metoda standard-cost, iar 15% folosesc alte metode. Figura nr. 5.7 scoate în evidență faptul că metoda ABC este utilizată cu preponderență în entitățile economice cu capital privat cu o vechime mai mare de 10 ani pe piață cu un procent de 14%, se observă că 7% dintre acestea utilizează metoda globală, un procent de 3% folosec metoda standard-cost, iar 8% folosesc alte metode. Entitățile economice cu capital privat cu o vechime mai mică de 10 ani pe piață folosesc metoda ABC într-un procent de 9%, un procent de 3% dintre acestea utilizează metoda globală, un procent de 6% folosec metoda standard-cost, metoda targhet-costing are o contribuție de 4%, iar 6% dintre respondeți din această categorie folosesc alte metode.

*Obiectivul nr. 3:* Identificarea impactului utilizării metodelor de calculație a costurilor asupra performanței entității economice de transport persoane (întrebarea nr. 2, 3).

*Întrebarea nr. 2: Care sunt avantajele metodei de calcuație a costurilor pe care o utilizați?*

*Figura 5.8.Frecvența răspunsurilor pentru avantajele metodei de calculație utilizată*

(Sursa: prelucrare autor)

La întrebarea nr. 2 privind avantajele metodei de calculație a costurilor utilizate în entitățile din care provin respondenții, aceștia au bifat principalele avantaje, ierarhia acestor avantaje fiind prezentată în figura 5.9

*Figura 5.9.Reprezentarea grafică pentru avantajele metodei de calculație*

În figura nr. 5.9 se observă avantajele oferite de fiecare metodă de calculație a costurilor utilizată în cadrul entităților economice de transport public de persoane: eficiența este principalul

*<sup>(</sup>Sursa: prelucrare autor)*

avantaj oferit de metoda de calculație 38%, urmează costurile reduse 31%, simplitatea 20%, operativitatea 11%. În figura de mai jos sunt prezentate răspunsurile pentru această întrebare. Din răspunsurile analizate, se observă că metoda ABC și metoda globală sunt cele mai apreciate. Respondenții au bifat avantajele acestor metode, ca fiind eficiența și costurile reduse. Utilizarea metodelor de calculație a costurilor este diferită pentru fiecare entitate economică de transport public de persoane, în funcție de structură, motiv pentru care putem concluziona că, cu cât o entitate economică este mai mare, cu atât activitatea de calculație a costurilor este mai greu de gestionat.

*Figura 5.10.Avantajul metodei de calculație aplicată în cadrul entității economice*

Organizarea contabilității de gestiune este impusă prin legislație în cadrul oricărei entități economice de transport public de persoane, însă calitatea informațiilor furnizate și eficiența acestora, depinde de alegerea fiecărei entități economice. Având în vedere aceste aspecte, și în urma analizei răspunsurilor celor 107 de respondenți, am constatat că: 38% din entitățile economice consideră că metodele de calculație a costurilor aplicate, oferă suficiente date care să asigure desfășurarea activității continuu, urmate de 31% din entitățile economice utilizează metodele de calculație datorită costului redus.

*<sup>(</sup>Sursa: prelucrare autor)*

*Întrebarea nr.3: În ce condiții considerați că se poate utiliza metoda ABC, într-o entitate economică de transport public de persoane?*

*Figura 5.11. Frecvența răspunsurilor privind condițiile utilizării metodei ABC*

Utilizarea metodei ABC în scopul perfecționării contabilității de gestiune asupra creșterii performanțelor în entitățile economice din care provin cei 107 respondenți constă în determinarea costurilor directe si indirecte a activităților pentru 35% din cei intervievați, în egală măsură de 35% pentru repartizarea costurilor activităților către serviciile prestate, utilizand cheile de repartizare anterior determinate. Considerăm acest fapt ca fiind o normalitate, principalul motiv al adoptării metodei ABC, fiind repartizarea costurilor pe activități. Pentru 30% din intervievați metoda ABC nu este necesară.

În urma analizei răspunsurilor respondenților grupați pe categorii de entitate, observăm că entitățile economice subvenționate de municipalitate consideră că utilizarea metodei ABC constă în determinarea costurilor directe si indirecte a activităților pentru 17% din cele 43 de entități, 4% pentru repartizarea costurilor activităților către serviciile prestate, utilizând cheile de repartizare anterior determinate și 20% din respondenți consideră că nu este necesară utilizarea metodei ABC. Entitățile economice cu capital privat având o vechime peste 10 ani de activitate consideră că utilizarea metodei ABC constă în determinarea costurilor directe si indirecte a

<sup>(</sup>Sursa: prelucrare autor)

activităților pentru 10% din cele 35 de entități, 18% pentru repartizarea costurilor activităților către serviciile prestate, utilizând cheile de repartizare anterior determinate și 5% din respondenți consideră că nu este necesară utilizarea metodei ABC. Entitățile economice cu capital privat având o vechime mai mică de 10 ani de activitate pe piață, consideră că utilizarea metodei ABC constă în determinarea costurilor directe si indirecte a activităților pentru 8% din cele 29 de entități, 13% pentru repartizarea costurilor activităților către serviciile prestate, utilizând cheile de repartizare anterior determinate și 6% din respondenți consideră că nu este necesară utilizarea metodei ABC. În figura 5.12 sunt prezentate răspunsurile pentru această întrebare.

*Figura 5.12.Frecvența răspunsurilor privind condițiile utilizării metodei ABC în entitățile economice de transport public de persoane*

<sup>(</sup>Sursa: prelucrare proprie)

Conform datelor prezentate în figura 5.12, putem concluziona că entitățile economice de transport public de persoane subvenționate de municipalitate cunosc avantajele metodei ABC, dar în aceeași măsură consideră că nu este necesară. Entitățile economice cu capital privat cu o vechime mai mare sau mică de 10 ani consideră că utilizarea metodei ABC constă în repartizarea costurilor activităților către serviciile prestate, utilizând cheile de repartizare anterior determinate.

*Obiectivul nr.4:* Identificarea zonei de cheltuieli a costului relevant și a componentei acesteia privind deciziile manageriale în entitățile economice de transport public de persoane (întrebările 4-5);

*Figura 5.13 Principalele zone de cheltuieli privind deciziile manageriale*

 Figura 5.13 scoate în evidență că principalele zone de cheltuieli pe care managerii le consideră importante în luarea deciziilor sunt unitățile de exploatare în procent de 72%, în timp ce 28% dintre respondenți consideră că cele mai importante zone de cheltuieli sunt unitățile administrative.

 Din figura nr. 5.14 se poate observa că atât entitățile economice de transport public de persoane subvenționate de municipalitate cât și entitățile economice cu capital privat cu o vechime mai mică sau mai mare de 10 ani de activitate, pun accent pe unitățile de exploatare pentru deciziile manageriale.

<sup>(</sup>Sursa: prelucrare autor)

*Figura 5.14 Principalele zone de cheltuieli privind deciziile manageriale în entitățile economice de transport public de persoane*

### (Sursa: prelucrare proprie)

*Întrebarea nr.5: Care dintre componentele costului procesului de producție dețin o pondere semnificativă?*

În urma analizei răspunsurilor celor 107 de respondenți privind componentele costului procesului de producție, am formulat următoarea ierarhie: cheltuieli cu materii prime și materiale 38%, cheltuielile directe5%, cheltuielile indirecte36%, cheltuieli cu salariile 20%, și 2% cheltuieli cu prestările de servicii.

<sup>(</sup>Sursa: prelucrare autor)

Conform celor prezentate mai sus, putem concluziona că rezultatele obținute determină faptul că pentru a lua decizii, managerii economico-financiari consideră relevante cheltuielile cu materii prime și materiale în procent de 38% urmate de cheltuielile indirecte în procent de 36%.

*Figura 5.16.Frecvența răspunsurilor privind ponderea componentelor costului procesului de producție în entitățile economice de transport public de persoane*

(Sursa: prelucrare proprie)

Din răspunsurile celor 43 de respondenți reprezentând entitățile economice subvenționate de municipalitate 10% consideră celtuielile indirecte ca fiind componentă a costului cu impact major în luarea deciziilor, din 35 de respondenți ce fac parte din entitățile economice cu capital privat având o vechime de peste 10 ani, 9% consideră că impactul major îl au cheltuielile cu salariile, în ceea ce privește activitatea entităților economice cu capital privat având o vechime mai mică de 10 ani de activitate, 10% au declarat că cheltuiele cu salariile reprezintă impactul major al costului*.* Astfel, putem concluziona că informațiile legate de cheltuielile indirecte și cheltuielile cu materii prime și materiale, sunt esențiale pentru luarea deciziilor manageriale corecte.

 *Obiectivul nr. 5* Obiectivele urmărite de entitățile economice de transport public de persoane privind creșterea performanței (întrebările 6-12)

*Întrebarea nr. 6: Considerați că, previziunea strategică și operațională în implementarea metodei de calculație a costurilor ABC, presupune:*

Previziunea strategică și operațională privind implementarea metodei de calculație a costurilor ABC, în entitățile economice din care provin cei 107 respondenți, constă în imbunătățirea constantă a activităților prin prisma costurilorpentru 31% din cei intervievați pentru 51% să determine ușor care sunt activitățile profitabile si cele neprofitabile și mai ales sa ia decizii manageriale pertinente privind tarifele serviciilor, în timp ce 18% pun accent pe deciziile privind investițiile pentru parcul auto.

*Figura 5.16. Frecvența răspunsurilor privind aportul previziunii strategice și operaționale privind implementarea metodei de calculație a costurilor ABC*

(Sursa: prelucrare autor)

În figura nr. 5.17.sunt prezentate răspunsurile pentru această întrebare. Din analiza răspunsurilor respondenților grupați pe categorii de entitate, observăm că entitățile economice subvenționate de municipalitate consideră că previziunea strategică și operațională privindimplementarea metodei de calculație a costurilor ABCconstă în determinarea activităților

profitabile si cele neprofitabile și mai ales sa ia decizii manageriale pertinente privind tarifele serviciilor pentru 8% din cele 43 de entități.

## *Figura. 5.17.Frecvența răspunsurilor privind aportul previziunii strategice și operaționale privind implementarea metodei de calculație a costurilor ABC în entitățile economice de transport public de persoane*

<sup>(</sup>Sursa: prelucrare proprie)

Așa cum se observă în figura nr 5.17., pentru 26% din cele 35 de entități economice cu capital privat având o vechime mai mare de 10 ani pe piață, consideră că aceasta impune imbunătățirea constată a activităților prin prisma costurilor, iar pentru 17% din 29 de entități economice cu capital privat având o vechime mai mică de 10 ani pe piață, consideră că metoda ABC determină mai ușor care sunt activitățile profitabile si cele neprofitabile și mai ales să ia decizii manageriale pertinente privind tarifele serviciilor

*Întrebarea nr. 7:*

*Perfecționarea contabilității de gestiune prin implementarea metodei ABC, poate contribui la creșterea performanței unei entități economice din domeniul transportului public de persoane?*

*Figura 5.18. Perfecționarea contabilității de gestiune prin implementarea metodei ABC*

Așa cum se observă în figura nr. 5.18, majoritatea respondeților din cei intervievați în procent de 80% au considerat că perfecționarea contabilității de gestiune prin implementarea metodei ABC, poate contribui la creșterea performanței unei entități economice din domeniul transportului public de persoane, în timp ce 20% nu au fost de acord.

Din figura nr. 5.19. reprezentând răspunsurile respondenților grupați pe categorii de entitate, observăm că entitățile economice subvenționate de municipalitate nu acordă o importanță metodei ABC de unde reiese că doar 5% consideră că perfecționarea contabilității de gestiune prin implementarea metodei ABC, poate contribui la creșterea performanței unei entități economice din domeniul transportului public de persoane, în timp ce 8% nu au fost de acord din cele 43 de entități. Entitățile economice cu capital privat având o vechime mai mare de 10 ani în procent de 20% și cele cu o vechime mai mică de 10 ani în procent de 26%, consideră că perfecționarea contabilității de gestiune prin implementarea metodei ABC, poate contribui la creșterea performanței unei entități economice din domeniul transportului public de persoane.

<sup>(</sup>Sursa: prelucrare autor)

*Figura 5.19. Implementarea metodei ABCîn entitățile economice de transport public de* 

*persoane*

(Sursa: prelucrare autor)

*Întrebarea nr. 8:*

*Cât de importante sunt informațiile furnizate de costuri, în luarea deciziilor pentru creșterea performanței entității economice în cadrul căreia activați?*

La întrebarea nr. 8 referitoare la importanța informațiilor furnizate de costuri, în luarea deciziilor pentru creșterea performanței entității economice de transport public de persoane, mai mult de jumătate din respondenți cu un procent de 90% au declarat că sunt foarte importante, 7% au considerat că sunt de importanță medie și doar 3% au răspuns că aceste informații au o importanță redusă.

*Figura 5.20.Structura informațiilor furnizate de costuri, în luarea deciziilor pentru creșterea performanței*

(Sursa: prelucrare autor)

*Figura 5.21.Structura informațiilor furnizate de costuri, în luarea deciziilor pentru creșterea performanței în entitățile economice de transport public de persoane*

### (Sursa: prelucrare autor)

Din figura de mai sus reiese faptul că atât entitățile economice subvenționate de municipalitate în procent de 34%, cât și cele cu capital privat cu un procent de 29% pentru cele cu o vechime mai are de 10 aniși respectiv 27% pentru cele cu o vechime mai mică de 10 ani, consideră că importanța informațiilor furnizate de costuri, în luarea deciziilor pentru creșterea performanței entității economice este foarte importantă.

*Figura 5.22. Obiectivele urmărite pentru luarea deciziilor privind îmbunătățirea performanței*

<sup>(</sup>Sursa: prelucrare proprie)

În ceea ce privește întrebarea privind obiectivele urmărite pentru luarea deciziilor privind îmbunătățirea performanței entității economice, observăm din figura nr. 5.22. că 47% din respondenți au ca principal obiectiv reducerea costurilor în vederea maximizării performanței, 39% obiectivul primordial constă în creșterea calității serviciilor oferite, iar pentru 14% obiectivul urmărit constă în reducerea costurilor cu personalul.

*Figura 5.23. Obiectivele urmărite pentru luarea deciziilor privind îmbunătățirea performanței în entitățile economice de transport public de persoane*

### (Sursa: prelucrare autor)

Din punctul de vedere al entităților economice subvenționate de municipalitate în procent de 23%, obiectivul principal urmărit este reducerea costurilor, entitățile economice cu capital privat în procent de 16% au declarat același obiectiv privind creșterea performanței, iar un procent de 15% din entitățile economice cu capital cu o vechime mai mică de 10 ani, consideră că cel mai important obiectiv este creșterea calității serviciilor oferite.

*Întrebarea nr.10:*

*În cadrul entității d-voastră este organizat controlul financiar de gestiune, dispunând de o procedură de lucru?*

Conform HG 1151/2012**,** activitatea de control financiar de gestiune se organizează în cadrul operatorilor economici și are ca obiectiv primordial asigurarea integrității patrimoniului operatorului economic, precum și a bunurilor din domeniul public și privat al statului și al unităților administrativ-teritoriale aflate în administrarea, în concesiunea sau în închirierea acestora.

*Figura 5.24. Structura controlului financiar de gestiune*

(Sursa: prelucrare autor)

Așa cum se poate observa în figura nr 5.24., 97% din respondenți au răspuns că în cadrul entității economice unde își desfășoară activitatea, este organizat controlul financiar de gestiune, dispunând de o procedură de lucru și doar 3% au răspuns negativ.

*Figura 5.25. Structura controlului financiar de gestiune în entitățile economice de transport public de persoane*

<sup>(</sup>Sursa: prelucrare autor)

Se poate observa din figura nr. 5.25., că atât entitățile economice subvenționate de municipalitate, cât și cele cu capital privat cu o vechime mai mare sau mai mică de 10 ani au organizat în cadrul structurii controlul financiar de gestiune, cu excepția a trei respondenți reprezentând entitățile economice cu capital privat cu o vechime sub 10 ani.

Din cele prezentate putem concluziona că performanța entității economice este direct influențată de modificarea costurilor, motiv pentru care exercitarea controlului financiar de gestiune susținut asupra costurilor, ajută entitățile economice din domeniul transportului public de persoane să urmărească și să analizeze, în același timp, activitatea pe care acestea o desfășoară putând identifica, în aceste condiții, diverse modalități de reducere a costurilor sau de sporire a performanțelor lor și implicit deficiențele produse din diferite cauze.

*Figura 5.26. Aportul implementării tabloului de bord*

(Sursa: prelucrare autor)

Din studiul realizat rezultă că 87% din respondenți sunt de acord cu faptul că performanța entității economice este legată de implementarea tabloului de bord, iar 13% nu sunt interesați de implementarea tabloului de bord.

Din figura nr. 5.27. reprezentând răspunsurile respondenților grupați pe categorii de entitate, reiese că 37% din entitățile economice subvenționate de municipalitate acordă o importanță tabloului de bord, iar un procent de 3% consideră că implementarea tabloului de bord nu poate contribui la creșterea performanței unei entități economice din domeniul transportului public de persoane. Pentru entitățile economice cu capital privat având o vechime mai mare de 10 ani, un procent de 31% pun accent pe tabloul de bord și doar 2% nu au o opinie pozitivă. Entitățile economice cu capital privat având o vechime mai mică de 10 ani, în procent de 26%, sunt de acord cu importanța tabloului de bord, un procent de 8% nu consideră că implementarea tabloului de bord contribuie la performanța entității economice.

(Sursa: prelucrare autor)

Ultima întrebare a chestionarului întocmit cu ocazia studiului privind utilizarea metodelor de repartizare a costurilor în entitățile economice de transport public de persoane, a vizat varianta prin care, cei 107 respondenți, utilizează ținerea contabilității în vederea gestionării resurselor entității economice: un program informatic de contabilitate de gestiune, un program de contabilitate cu modul pentru contabilitatea de gestiune sau nu se utilizează un program informatic. Din cei 107 respondenți, 75% utilizează un program de contabilitate cu modul pentru contabilitatea de gestiune, 21% utilizeazăun program informatic de contabilitate de gestiune, iar 4% au răspuns că nu utilizează un program informatic de gestiune.

*Figura 5.29. Gradul de informatizare al contabilității de gestiune*

(Sursa: prelucrare autor)

Din analiza modalității prin care contabilitatea de gestiune este înregistrată, de entitățile economice subvenționate de municipalitate, am observat că 28% din 43 de entități, utilizează programe de contabilitate cu module integrate pentru contabilitatea de gestiune, iar 12% utilizează programe informatice de contabilitate de gestiune. Entitățile economice cu capital privat cu o vechime mai mare sau mică de 10 ani de activitate, pun accent pe programele de contabilitate cu module integrate pentru contabilitatea de gestiune. Menționăm că sunt și entități economice care nu utilizează un program informatic de gestiune și ne referim la entitățile economice cu capital privat cu o vechime mai mică de 10 ani de activitate în procent de 4%.

## <span id="page-177-0"></span>**5.2.4 Concluziile cercetării empirice**

În urma analizei modalității prin care contabilitatea managerială își îndeplinește atributele și rolul pentru care a fost concepută, oferind un sprijin remarcabil în procesul decizional, la nivelul entităților economice de transport public de persoane din țara noastră, putem concluziona că, pe de o parte, interesul entitățiloreconomice privind organizarea contabilității de gestiune cu scopul utilizării datelor pentru diferite analize economice, este unul scăzut, iar pe de altă parte, în entitățile economice unde contabilitatea de gestiune este organizată, sunt aplicate, în mare măsură metodele de calulație tradiționale. Metoda globală este una dintre metodele aplicate în entitățile subvenționate de municipalitate unde susține o concepție tradițională de tratare a cheltuielilor indirecte asimilate cheltuielilor directe, fără a insista pe o manieră riguroasă de atribuire a acestora asupra elementelor de calculație. Prin rezultatele obținute în vederea utilizării metodelor cantitative în demersul extinderii metodei ABC,în urma aplicării metodei anchetei bazate pe chestionar, putem concluziona următoarele:

- Metodele de calculație ale costurilor utilizate de entitățile economice de transport public de persoane, depind de statutul acestora și am avut ca și criteriu categoria acestora și anume entități economice subvenționate de municipalitate și entități economice cu capital privat cu o vechime mai mare sau maică de 10 ani de activitate;
- La nivelul entităților economice din domeniul transportului public de persoane, se folosesc diferite metode de calculație a costurilor, fiind stabilite de fiecare entitate economică în parte, atât metodele tradiționale, cât și metodele moderne;
- Cea mai utilizată metodă de calculație a costurilor în entitățile economice subvenționate de municiplaitate este metoda globală, în timp ce entitățile economice cu capital privat având o vechime pe piață mai mare de 10 ani, utilizează în mare parte metoda ABC, iar respondenții au identificat principalele avantaje;
- Componenta costului procesului de producție ce deține o pondere semnificativă în luarea deciziilor cuprinde cheltuielile cu materii prime și materiale urmată de cheltuielile indirecte;
- Obiectivele principale urmărite privind creșterea performanței entității economice sunt reducerea costurilor în vederea maximizării performanței și creșterea calității serviciilor oferite.

# <span id="page-178-1"></span><span id="page-178-0"></span>**CAPITOLUL VI IMPLEMENTAREA METODEI ABC ÎN ENTITĂȚILE ECONOMICE DE TRANSPORT PUBLIC DE PERSOANE PENTRU CREȘTEREA PERFORMANȚEI**

"un million de experimente nu pot arăta că am dreptate, dar, un singur experiment poate arăta că mă înșel"

Albert Einstein

Literatura de specialitate definește metoda de calculație a costurilor o succesiune de calcule efectuate după anumite tehnici îmbinate între ele, în care cheltuielile de producție sunt identificate ca fiind costuri ale purtătorilor de valoare<sup>193</sup> . În speța noastră, vom prezenta tehnica metodei ABC în transportul public de persoane. Managerii care au recurs la implementrea acestei metode, au precizat că aceasta este foarte utilă pentru gestionarea resurselor. Transportul public de persoane ar putea fi considerat o zonă specifică aplicării metodei de calculație a costurilor ABC, bazată pe alocarea reală a costurilor existente. Unul dintre aspectele importante care limitează aplicarea unui sistem modern de calculație al costurilor este faptul că entitățile de transport public de persoane, nu-și desfășoară activitatea într-un mediu complet concurențial. Cele mai multe entități economice, care au ca obiect de activitate transportul public de persoane, sunt deținute integral sau parțial de municipalități și nu sunt considerate ca fiind subiecți ce obțin un profit. Entitățile economice de transport public de persoane care exploatează tranzitul de călători, furnizează serviciile lor într-un sistem foarte reglementat. De Borger, B., Kerstens, K., & Costa, A. indică faptul că intervenția guvernului în acest sector de activitate este extinsă în economia mondială și a fost în mod tradițional justificată prin referire la o serie de eșecuri ale

<sup>193</sup> *Petriș R., Bazele contabilității, Editura Gorun, Iași, 2002, p. 163* 

pieței<sup>194</sup>. În ultimele două decenii, preocupările legate de posibilele eșecuri de reglementare au condus la o reevaluare a rolului statului în organizarea acestui sector principal de activitate în economia națională. Una dintre principalele ținte ale fiecărui furnizor de servicii de transport de persoane este să obțină eficiența acelor activități existente pe piață<sup>195</sup>. Eficiența și măsurarea costurilor în cadrul RATB sunt relativ simple și restricționate din mai multe motive. În ciuda faptului că eficiența ar putea fi acceptată ca obiectiv principal al serviciului prestat, părțile interesate de structura entităților economice de transport public de persoane, nu urmăresc utilizarea de eficiență, ca obiectiv principal al managementului transportului public de persoane<sup>196</sup>, ci mai de grabă continuitatea activității în condiții optime

## <span id="page-179-0"></span>**6.1. Aspecte generale privind metoda de calculație a costurilor ABC**

În perioada anilor "80", autorii americani celebrii, au denunțat lipsurile metodelor "tradiționale" ale contabilității analitice, defazarea lor și lipsa lor de pertinență în raport cu evoluția contextului economic și au propus un nou model de calculație al costurilor ABC sau "contabilitatea bazată pe activități". Această remarcabilă mișcare a fost prelungită în Franța în perioada anilor "90" de către autorii Mevellec, Lorino și Lebas devenind o sursă controversată, punându-se întrebarea dacă "metoda ABC este o revoluție, sau nu este decât o întoarcere la izvorul activităților omogene?"<sup>197</sup> . Metoda ABC, este motivată de convingerea potrivit căreia, informațiile contabile tradiționale nu sunt suficient de folositoare managerilor care sunt interesați în evaluarea eficacității deciziilor referitor la resursele alocate în entitatea economică în cadrul căreia își desfășoară activitatea. Liggett, Trevinoși Lavelle susțineau că activitățile utilizează resursele determinând costuri*<sup>198</sup> .*

Gestionarea activității unei entități economice din orice domeniu de activitate, implică realizarea unui proces decizional a cărui complexitate este determinată de nivelul ierarhic pe care

*<sup>194</sup>De Borger, B., Kerstens, K., & Costa, A. (2002). Public transit performance: what does one learn from frontier studies? Transport reviews, Vol. 22, No. 1, p.1-38.*

<sup>195</sup>*Drury, C. (2001). Management and Cost Accounting (5th Ed.). London: Thomson Learning*

*<sup>196</sup>Susniene, D., & Jurkauskas, A. (2008).Stakeholder approach in the management of public transport companies.Transport, Vol. 23, No. 3, p 214-220.*

*<sup>197</sup>Leclere D., Lesel P., Dubrulle L., Control de gestiune, Editura Economică 2000, p 87*

*<sup>198</sup> Liggett,H.R.,J.TrevinoandJ.P.Lavelle-Activity-Based CostManagement Systemsinan Advanced Manufacturing EnvironmentEconomicandFinancialJustificationofAdvancedManufacturingTechnologies,H.R.Parsaei,ed.(NewYork ElsevierSciencePublishers),1992,pag.4.*

se situează factorul uman, acesta fiind responsabil de necesitatea de documentare și fundamentare a deciziei respective. Schematic, repartizarea cheltuielilor conform metodei ABC, poate fi prezentată astfel:

*Figura 6.1. Repartizarea cheltuielilor într-o entitate economică, conform metodei ABC*

*(sursa:prelucrare autor după : Cucui, I., Horga, V., Radu, M., Contabilitate de gestiune, Ed. Niculescu, București, 2003, p.144)*

Într-o entitate economică, costurile reprezintă un element cheie în conducerea sistemelor economice, ceea ce înseamnă că determinarea și analiza lor în vederea eficientizării performanței decizionale constituie preocupări continue în cadrul entității economice. Metoda ABC a luat amploare în Statele Unite ale Americii în perioada anilor '80, ca rezultat al unei munci depuse de către grupul "Consorțiului Internațional pentru Prelucrare Avansată" (C.A.M.I)., acesta considerând metoda ABC ca fiind acea "metodă utilizată pentru identificarea cauzelor conexiunilor dintre inductorii de costuri și costul activităților prin măsurarea costurilor procesului la care se referă activitățile și la obiectele costului". Contabilitatea pe activități este un sistem care permite urmărirea evoluției unei entități economice într-o manieră interactivă. Aceasta poate fi adoptată în orice domeniu de activitate, indiferent de profilul entității economice<sup>199</sup>. Altfel spus, metoda ABC de calculație a costurilor, a fost adoptată de către diverse

*<sup>199</sup> Ravignon, L., Bescos P.L., Joalland M., Le Bourgeois S., Maléjac A. (2003). Méthode ABC/ABM, Edition d'Organisation, Paris, p 158-162*

organizații internaționale ca bază pentru fundamentare a deciziilor strategice și totodată pentru creșterea performanței acestora. Metoda ABC poate fi asociată îmbunătățirii performanței entității economice, prin faptul că, rezultatele obținute de către organizațiile ce au recurs la implementarea acesteia, au confirmat beneficiile aduse de această metodă. În România, există entități economice care au început să implementeze metoda ABC de calculație a costurilor, metodă ce reflectă și confirmă eforturile permanente ale agenților economici, orientate spre optimizarea rezultatelor. Totodată sunt și entități economice care traversează faza de testare a acestui tip de gestiune ABC. Faptul că, unele entități economice deja au implementat această metodă ABC, iar altele au început să fie din ce în ce mai interesate de aceasta, întărește convingerea că metoda ABC de calculație a costurilor și perfecționare a acesteia, se va situa în viitor, în atenția managerilor entităților economice din diferite domenii de activitate.

## <span id="page-181-0"></span>**6.2. Importanța metodei ABC privind analiza strategică**

Într-o entitate economică de transport public de persoane, analiza strategică reprezintă etapa pregătitoare, în vederea adoptării și aplicării unei metode noi de analiză a costurilor, realizată în relație cu managementul participativ, respectiv metoda ABC. Importanța metodei ABC privind analiza strategică, poate fi explicată prin faptul că, într-o entitate economică din orice domeniu de activitate, costurile indirecte reprezintă o mare parte din costul total al procesului de producție și inductorii de cost nu se raportează doar la volumul de producție ci și la alți factori, astfel, metoda ABC face posibilă alocarea directă a costurilor asupra activităților comparativ cu conceptele metodelor de calculație a costurilor tradiționale. Mai concis, importanța metodei de calculație a costurilor ABC privind analiza strategică, constă în urmărirea unei logici a finalității și cooperării pentru a descrie obiectul acțiunilor care sunt determinate la nivel intern pentru organizare. Principiul de bază al metodei ABC, constă în faptul că activitățile generează costuri, iar serviciile, produsele și lucrările sunt cele care generează cererea pentru respectivele activități. Astfel, putem evidenția rolul metodei ABC și anume acela de a identifica diversele activități desfășurate de către entitățile economice din orice domeniu de activitate și de a grupa activitățile care au același inductor în centre de regrupare<sup>200</sup> . Gestionarea activității unei entități economice din orice domeniu de activitate, implică realizarea unui proces decizional a

*<sup>200</sup>Cucui, I., Horga, V., Radu, M., Contabilitate de gestiune, Ed. Niculescu, București, 2003, p.142-143*

cărui complexitate este determinată de nivelul ierarhic pe care se situează factorul uman, acesta fiind responsabil de necesitatea de documentare și fundamentare a deciziei respective.<sup>201</sup>

ACTIVITĂȚI COSTURILE ACTIVITĂȚILOR COSTUL pe: - Produs; - Serviciu; - Client.

*Figura 6.2. Demersul calculației costurilor activităților conform metodei ABC*

(Sursa: prelucrare autor după Charles T.Horngren Strikant M. Datar George Foster, Contabilitatea costurilor, o abordare managerială, Editura ARC, Ediția a XI-a, p 158)

În acest context, entitățile economice din domeniul transportului public de persoane, sunt interesate să procedeze la reorganizarea structurilor organizatorice, acțiune care se poate manifesta pe două direcții:

- Pregătirea și formarea noului mod de organizare transversală așa zis "țintă", care răspunde cerințelor pieții și de mediu ale clienților;
- Punerea în aplicare a unui proiect de calculație a costurilor ABC, care să faciliteze tranziția între sistemul de organizare existent și cel flexibil.

Organizarea transversală într-o entitate economică de transport public de persoane, identifică rezultatul fiecărei activități desfășurate, astfel se va evalua și interesul pe care îl prezintă fiecare activitate. Obiectivul fiecărei activități economice este de a produce un rezultat eficient din punct de vedere strategic. O asemenea viziune permite realizarea unei legături între obiectivele strategice și concretizarea lor în acțiuni, pentru realizarea obiectivelor propuse<sup>202</sup>. În vederea atingerii performanței, managementul entității economice de transport public de persoane, trebuie să ia în considerare două aspecte esențiale: diversificarea gamei de servicii oferită clienților care conduc pe de o parte la o organizare flexibilă, evolutivă percum și diminuarea ciclului de viață al serviciilor prestate. Astfel, metoda ABC furnizează cadrul necesar

<sup>201</sup> *Leclere D., Lesel P., Dubrulle L., Control de gestiune, Editura Economică 2000, p 87*

<sup>202</sup> *Ravignon L., Bescos P., L., Joalland M., Le Bourgeois S., Malejac A., Gestion par Activites-La methode ABC/ABM-Piloter efficacement une PME, Editions d Organisation, p. 26-29*

pentru adaptarea la un tip de organizare flexibil cum este cel transversal. Pentru a efectua decupajul transversal al entității economice în activități, este esențial să regrupăm un număr mai mare de acțiuni sau operații, mai mult sau mai puțin importante. O entitate economică din orice domeniu de activitate în economia mondială, prin natura sa, reprezintă un sistem complex axat pe principiile sistemice. Astfel orice proiect de reorganizare al unei entități economice va pleca întotdeauna de la o entitate economică existentă. Demersul intreprins privind reorganizarea entității economice, va evolua sub forma unui proces ce trebuie pilotat. În acest context, putem defini reorganizarea unei entități economice din domeniul transportului public de persoane ca fiind un proces operațional de activități. Metoda ABC stimulează entitatea economică să devină competitivă și reactivă la cerințele clienților, ale elementelor strategice obținute de către entitatea economică, sau spre care se dorește orientarea acțiunilor strategice viitoare, anticipând și deciziile ce urmează a fi luate în acest sens<sup>203</sup> .

## <span id="page-183-0"></span>**6.3. Analiza comparativă a metodelor tradiționale de contabilitate de gestiune utilizate în cadrul entităților economice de transport public din România cu metoda de calculație a costurilor ABC**

În contabilitatea de gestiune sunt utilizate conturi contabile a căror simbolizare se realizează astfel încât sistemul de stocare și de accesare a informațiilor obținute să fie flexibil, în acest mod, permițând o gamă largă de opțiuni de interogare a bazei de date existent într-o entitate economică de transport public de persoane. Organizarea contabilității de gestiune prin utilizarea conturilor, reușește să surprindă fluxurile economice și financiare specific acesteia, astfel având posibilitatea urmăririi întregului proces operațional la nivel de entitate economică. Utilizarea conturilor permite urmărirea fluxurilor de mijloace bănești și materiale și totodată permite stabilirea abaterilor și determinarea cauzelor acestora. Conturile analitice cuprinse în Planul de Conturi General din România rămân limitate sub aspectul conținutului lor informațional, motiv pentru care, Regulamentul de aplicare al contabilității, prevede posibilitatea ca în funcție de necesitățile fiecărei entități economice din orice domeniu de activitate, să se poată introduce și alte conturi. Conținutul economic și corespondența contabilă dintre conturile clasei a 9-a

<sup>203</sup>*Jacquot T., Milkoff R., Compatibilite de gestion: analyse et maîtrise des coûts, Editura Dareios & PEARSON Education France 2007, p 237-239*

"Conturi de gestiune" (conform cu Directiva a IV-a a CCE) standardizate de normele contabile românești, satisfac necesitățile metodelor de organizare privind calculația costurilor într-o entitate economică. În speța noastră, varianta pentru calcularea rezultatului analitic și de adoptare a modificărilor potrivit specificului metodei de calculație a costurilor bazată pe activități ABC, propune noul plan de conturi în entitatea economică de transport public de persoane astfel:

Din compararea metodelor de calculație a costurilor tradiționale și metoda de calculație a costurilor bazată pe activități ABC, reiese că aceasta din urmă prezintă unele avantaje din punct de vedere al etapelor metodologice ce se parcurg în contabilitatea de gestiune astfel:

<sup>204</sup> *K. Ebbeken, L. Possler, M. Ristea – Calculatia si managementul costurilor, Ed. Teora, Bucuresti ,2002, p. 159- 160*

II. Alocarea cheltuielilor indirecte aferente locurilor de cheltuieli asupra purtătorilor de costuri

Pentru repartizarea cheltuielor indirecte ale locurilor de cheltuieli (producție, administrașie, desfacere) asupra purtătorilor de costuri (produse, lucrări executate, servicii prestate, comenzi etc) se utilizează procedeul suplimentării în forma clasică. Criteriile de repartizare utilizate sunt arbitrare și nu exprimă întotdeauna o relație tip cauză-efect între cheltuielile de repartizat și bazele de repartizare. Potrivit procedeului suplimentării, în forma clasică etapele de calcul sunt următoarele:

- Respectarea condițiilor în alegerea bazelor de repartizare;
- Determinarea coefcientului de suplimentare pe baza relației :

$$K\_r = \frac{\text{Ch}\_\text{R}}{\sum\_{l=l}^n b R\_l}.$$

unde:

Ch<sup>R</sup> = cheltuieli indirecte de repartizare b<sup>R</sup> = baza de repartizare n = numărul obiectelor de calculație i = obiect de calculație

Metoda ABC utilizează unități de măsură specifice sau inductor I de costuri pentru alocarea cheltuielilor indirecte (ale proceselor și activităților). Pentru selecția acestora se ține cont de criteriile de alegere și determinare mult mai exactă, având la bază relația de tip cauză-efect între cheltuielile de alocat și bazele de alocare specifice fiecărei activități sau process.

Propune schimbarea denumirii prodedeului suplimentării în speța noastră cu acela de procedeu al alocării, întrucât, considerăm că aceasta exprimă cel mai bine întreaga tehnică de calcul prin utilizarea unor chei de alocare specifice (inductor de cost) contrar procedeului suplimentării, care utilizează doar chei de repartizare arbitrare. În acest context, relația de calcul a coeficientului de alocare K<sup>A</sup> este următoarea:

$$K\_A = \frac{\text{Ch}\_\text{R}}{\sum\_{l=l}^n b A\_l}$$

unde:

Ch<sup>A</sup> = cheltuieli indirecte

Această analiză comparativă cuprinde două puncte de vedere din prisma fiecărei metode în comparație cu cealaltă, mai concis, punctul de vedere al metodei ABC în comparație cu metoda globală. Potrivit metodei ABC, contabilitatea de gestiune poate fi organizată prin alocarea costurilor indirecte asupra contului 921 "Cheltuieli ale activității de bază". Pentru a pune în evidență diferențele existente între metoda de calculație a costurilor ABC și metodele tradiționale de calculație a costurilor, am ținut cont de anumite caracteristirci:

 Modul de colectare al cheltuielilor pe locuri sau sectoare de cheltuieli (locurile de excutare propri-zisă a procesului de producție). Potrivit metodelor tradiționale, colectarea cheltuielilor se realizează la nivelul locurilor de cheltuieli. Prin metoda ABC se identitfică locurile de cheltuieli prin procese (procesul prezintă în componența sa mai multe activități);

 Bazele de alocare sau repartizare a cheltuielilor indirecte. În cazul metodelor tradiționale, nu toate criteriile de repartizare a cheltuielilor prezintă o relație de tip cauză-efect, între cheltuielile de repartizat și bazele de repartizare aferente.

Prin metodele tradiționale, cheltuielile de administrație sunt repartizate în funcție de costul pe locul de cheltuieli având drept criteriu, numărul produselor (serviciilor prestate, lucrărilor executate, comenzilor). Metoda ABC realizează alocarea cheltuielilor asupra producției (serviciilor prestate, lucrărilor executate, comenzilor) pornind de la nivelul activităților și utilizând criteriul specific de alocare, numit inductor de costuri sau drivers. Unele concluzii precizate de specialiști sunt valabile pentru toate metodele de calculație a costurilor și se referă la două aspecte: cheltuielile sunt efectuate pe termen scurt; investițiile se efectuează pe termen mediu sau lung. În ceea ce privește calcularea costului de producție, metodele tradiționale de calculație a costurilor se axează pe estimarea unității de măsură a unui singur obiect al costului (serviciu prestat, lucrare executată, comandă, client, furnizor, etc.). Metoda ABC se bazează pe estimarea multidimensională a obiectului costurilor, ținând cont de gradul de interes al entității economice în cauză, axându-se fie pe produse, servicii prestate, lucrări executate fie pe clienți. Suportul decizional într-o entitate economică. Ținând cont de inabilitățile de aliniere a cheltuielilor indirecte la bazele de repartizare alese de entitatea economică în cauză, metodele tradiționale de calculație a costurilor conduc la înregistrarea unor probleme legate de supra sau subestimarea costurilor de producție, motiv pentru care, informațiile furnizate nu dețin o bază reală și nu pot fi utilizate corespunzător în procesul decizional. Metoda ABC aliniează cheltuielile indirecte la criterii de alocare specifice furnizând astfel informații de o mai mare acuratețe în sprijinul deciziior manageriale.

## <span id="page-192-0"></span>**6.3.1. Organizarea contabilității de gestiune în cadrul RATB prin metoda globală**

Metoda globală de calculație a costurilor este numită și metoda costurilor totale sau integrale. Această metodă a calcului direct recunoscută și sub denumirea de *metoda centrelor de analiză,* constă în colectarea tuturor costurilor de producție dintr-o perioadă de gestiune ocazionată de prestarea serviciului, în mod global la nivel de entitate<sup>205</sup>. Prin metoda globală, costul unitar se determină raportând totalul costurilor încorporabile, directe și indirecte la cantitatea serviciilor prestate. RATB utilizează această metodă întrucât, în fiecare unitate a regiei procesul de producție este omogen și se prestează o singură gamă de servicii. Obiectivul primordial al metodei de calculație globală constă în colectarea cheltuielilor de producție, pe un singur loc de cheltuieli, ce corespunde unităților de exploatare (depouri și autobaze), după care se stabilește costul serviciului prin raportarea cheltuielilor generale de administrație la serviciile prestate. Metoda globală de calculație a costurilor presupune o serie de procedee de grupare privind calcul și repartizarea, aceste procee respectând pașii ce urmăresc logica procesului productiv. Potrivit metodei globale, costul complet se obține prin integrarea costurilor pe măsura derulării procesului de producție. Cheltuielile de producție sunt considerate cheltuieli directe, iar cheltuielile indirecte sunt cele comune unităților, în ceea ce privește cheltuielile generale de administrație, acestea sunt înregistrate distinct și repartizate în cost la sfârșitul perioadei de gestiune.

În cadrul RATB cheltuielile indirecte se evidențiază distinct pe fiecare unitate de exploatare pentru a se efectua analiza costurilor și pentru a se determina responsabilitățile. Furnizarea informațiilor contabile managementului decident, pentru fiecare structură organizatorică din cadrul regiei, asigură fundamentarea strategiilor de dezvoltare a acesteia. Contabilitatea de gestiune în cadrul RATB, a fost construită în funcție de organizarea funcțională și ierarhică a RATB. Aceasta a permis să sublinieze o marjă privind costurile directe pe tipuri de servicii care absorb succesiv toate cheltuielile indirecte, cheltuielile financiare și cele neoperative (excepționale, fiscale etc). Tabelul 6.1. prezintă principalele informații despre performanța RATB în perioada 01.01.2017 – 30.06.2017. Datele financiare sunt preluate din site-ul www.ratb.ro.

*Tabel 6.1. Indicatori RATB în perioada 01.01.2017 – 30.06.2017*

<sup>(</sup>Sursa: Situațiile financiare pentru anul 2017 din cadrul RATB)

<sup>205</sup> *Epuran M., Băbăiță V., Grosu C., Contabilitate și control de gestiune, Ed. Economică, București, 1999, p. 239* 

Venitul din serviciul de transport (exploatare) este calculat ca suma tuturor vânzărilor titlurilor de călătorie incluse în cardurile de călătorie având diverse tarife și din sumele încasate din diferite servicii. Numărul de călătorii a fost calculat ca sumă din tarifele individuale vândute și volumul estimat de două călătorii pe persoane pe zi. Așa cum arată tabelul de mai sus, tendința veniturilor din serviciile de transport public de persoane efectuate de RATB sunt în declin. Tabelul 6.1. ilustrează, o mare parte din subvențiile municipale pentru RATB. În perioada 01.01.2017 – 30.06.2017 venitul net din tarif acoperă doar la 21,23% din cheltuielile de exploatare ale serviciului transportului, iar subvenția acoperă 60,22% din cheltuielile totale. În literatura de specialitate sunt recunoscute două variante ale metodei globale: calculația globală pe locuri sau sectoare de cheltuieli și calculația globală pe feluri de cheltuieli de producție. În cadrul RATB calculația costurilor a fost structurată pe sectoare de cheltuieli astfel: unități de exploatare autobuze (autobaze); unități de exploatare troleibuze (depouri); unități de exploatare tramvaie (depouri); unitate administrativă; unitate de desfacere. Cheltuielile directe și indirecte colectate în perioada 01.01.2017 – 30.06.2017, sunt identificate în tabelul 6.2

*Tabel 6.2. Structura cheltuielilor pe categorii pentru perioada 01.01.2017 – 30.06.2017*

Structurile organizatorice din cadrul RATB implicate în calculația costurilor activității de exploatatre sunt: unitățile de exploatare, biroul administrativ, secția întreținere, secția trafic și intervenții. Pe parcursul unei luni, principalele operațiuni specifice sunt urmărite în ordine cronologică și sistematică, prin intermediul conturilor de gestiune din clasa a 9-a, acestea fiind detaliate pe articole de calculație. Contabilitatea costurilor de producție în cadrul RATB, este organizată astfel: *Contul 921* "*Cheltuielile activității de bază*" cuprinde cheltuielile de bază sau tehnologice structurate pe articole de calculație. Cheltuielile indirecte ale activității de bază și cele generale de administrație sunt înregistrate separat în *conturile 923* "*Cheltuielile indirecte de*  *producție*" *și 924* "*Cheltuieli generale de administrație*" pe feluri (articole) de cheltuieli specific. La sfârșitul perioadei de gestiune, cheltuielile indirecte se virează în contul de calculație *921* "*Cheltuielile activității de bază*"*,* fără a efectua vreun calcul de repartizare.

În speța noastră, vom parcurge 15 pași specifici metodei globale utilizate în contabilitatea de gestiune utilizată în RATB în perioada 01.01.2017 – 30.06.2017:

1. Colectarea cheltuielilor pe perioada unei luni privind consumul de materii prime și materiale în valoare de 865388.45 lei, repartizate conform tabelului 6.3. și articolului contabil specific.

*Tabel 6.3. Cheltuieli cu materiile prime și materiale înregistrate în perioada 01.01.2017 – 30.06.2017*

<sup>(</sup>Sursa: calcule autor)

2. În perioada 01.01.2017 – 30.06.2017 RATB, a beneficiat de serviciile prestate de terți, servicii ce nu sunt în competența regiei. Astfel, colectarea cheltuielilor, cu lucrările și serviciile executate de terți în valoare de 816.631,83 lei, au fost repartizate conform tabelului 6.4. și articolului contabil specific.

*Tabel 6.4. Cheltuieli cu lucrările și serviciile executate de terți*

3. Colectarea cheltuielilor în perioada 01.10.2017 – 31.10.2017 cu alte servicii executate de terți în valoare de 2.431,67 lei, repartizate conform tabelului. 6.5.

*Tabel 6.5. Cheltuielil cu alte servicii executate de terți*

(Sursa: calcule autor)

4. Colectarea cheltuielilor în perioada 01.01.2017 – 30.06.2017 privind impozitele, taxele și vărsămintele asimilate în valoare de 236.460,33 lei, repartizate conform tabelului 6.6

*Tabel 6.6. Cheltuieli cu impozitele, taxele și vărsămintele asimilate*

5. În tabelul nr. 6.7 vom prezenta cheltuielile efectuate în perioada 01.01.2017 – 30.06.2017 cu personalul din cadrul RATB, în valoare de 548.071,70 lei, repartizate conform tabelului 6.7 și articolului contabil specific.

*Tabel 6.7. Cheltuieli cu personalul încadrat la RATB: 01.01.2017 – 30.06.2017*

(Sursa: calcule autor)

6. Colectarea altor cheltuieli de exploatare în perioada 01.01.2017 – 30.06.2017în valoare de 458.028,50 lei, repartizate conform tabelului 6.8. și articolului contabil specific.

**Nr. crt Categoria de cheltuieli Cheltuieli directe Cheltuieli indirecte Cheltuieli generale de administrație Cheltuieli de desfacere Total cheltuieli 0 1 2 3 4 5 6** 654 Pierderi din creanțe 457.907,53 89,86 31,08 458.028,50 TOTAL 457.907,53 89,86 31,08 458.028,50

*Tabel 6.8. Alte cheltuieli de exploatare în perioada 01.01.2017 – 30.06.2017*

(Sursa: calcule autor)

7. Colectarea cheltuielilor pe perioada 01.01.2017 – 30.06.2017, privind amortizările, în valoare de 59.595,62 lei, repartizate conform tabelului 6.9. și articolului contabil specific.

*Tabel 6.9. Cheltuieli cu amortizările în perioada 01.01.2017 – 30.06.2017*

<sup>(</sup>Sursa: calcule autor)

8. Următoarea etapă urmărește determinarea costului antecalculat privind prestarea serviciului de transport public de persoane conform tabelului 6.10 și articolului contabil specific, în perioada 01.01.2017 – 30.06.2017.

> *Tabel 6.10. Cheltuieli standard ale serviciului prestat de RATB în perioada 01.01.2017 – 30.06.2017*

(Sursa: calcule autor)

9. Repartizarea cheltuielilor indirecte de producție în valoare de 1.135.059,54 lei, în perioada 01.01.2017 – 30.06.2017:

10. Includerea cotelor de cheltuieli generale de administrație în costul serviciilor a în valoarea de 36.6411,42, în perioada 01.01.2017 – 30.06.2017

11 Includerea cotelor de cheltuieli de desfacere în costul serviciilor în valoare de 9.172,18, în perioada 01.01.2017 – 30.06.2017:

12 Vom prezenta în tabelul 6.11 calculul costului efectiv al serviciului prestat și articolul contabil specific în perioada 01.01.2017 – 30.06.2017.

*Tabel 6.11. Costul efectiv al serviciului prestat de RATB în perioada în perioada 01.01.2017 – 30.06.2017*

(Sursa: calcule autor)

13 Din calculul efectuat între costul standard de 254.107,45 lei și costul efectiv de 238.167,00 lei al serviciului prestat în perioada 01.01.2017 – 30.06.2017, rezultă o diferență de cost în valoare de 54.373,00 lei.

14 Decontarea costului efectiv al serviciului prestat:

15 Închiderea contului 903 "Decontări interne privind diferențele de cost":

În cadrul RATB, aplicarea acestei metode reprezintă varianta care conduce la calcularea costului efectiv al serviciului prestat și determinarea diferențelor de cost.

## <span id="page-202-0"></span>**6.3.2. Organizarea contabilității de gestiune și calculației costurilor prin metoda ABC în RATB**

Pentru a depăși dificultățile metodei de calculație ABC, Kaplan și Anderson au dezvoltat o nouă abordare a metodei ABC, denumită ABC bazată pe timp TDABC (Time Drive Activity Based Costing<sup>206</sup> . Această nouă abordare nu alocă resurse și costurile pentru activitățile specifice, ci mai degrabă identifică diferitele departamente, costurile și capacitatea lor practică. Metoda TDABC constă în estimarea timpului consumat. Timpul de desfășurare a unei activități este estimat pentru fiecare caz specific, pe baza diferitelor caracteristici ale cazului respectiv. Aceste caracteristici sunt denumite în literatura de specialitate "Time Drive", deoarece "conduc" (consumă) timpul petrecut pentru o anumită activitate<sup>207</sup>. Ne referim aici la modul în care conducătorii auto consumă timpul petrecut în activitatea specific transportului public de persoane. Metodele contabilității de gestiune au cunoscut diferite forme în evoluția lor de-a lungul timpului, modelându-se specificului activității entităților economice, iar planul de conturi analitice nu a făcut altceva decât să simplifice sistemul de înregistrare și calculație a costurilor pe servicii, lucrări și produse. Reflectarea reală a operațiilor economico-financiare în cadrul circuitului entității economice constituie principala problemă privind repartizarea costurilor. Posibilitatea entității economice de a-și alege organizarea contabilității de gestiune prin utilizarea conturilor analitice, îi permite acesteia, alăturarea ca structură față de sistemul contabil francez, dând astfel posibilitatea urmăririi întregului proces operațional. Utilizarea conturilor de gestiune permite controlul fluxurilor de mijloace materiale și bănești, permite stabilirea unor abateri și determinarea cauzelor acestora.

<sup>206</sup>*Kaplan R/ Anderson Current Issues in Shipping, Ports and Logistics editat de Theo Notteboom 2011 <sup>207</sup>Everaert, P., Bruggeman, W., Sarens, G., Anderson, S., & Levant, Y. (2008). Cost modeling in logistics using time-driven ABC Experiences from a wholesaler. International Journal of Physical Distribution & Logistics Management, Vol. 38 No. 3, p 172-191.*

### *Antecalculația costurilor în cadrul RATB*

Organizarea antecalculației costurilor prin metoda ABC, se realizează pe cele două categorii de costuri care formează costul de productie: costuri directe și costuri indirecte (pe activități). Normarea cheltuielilor indirecte într-o entitate economică se realizează cu ajutorul bugetelor de cheltuieli care se întocmesc pe baza normativelor, normelor și parametrilor specifici fiecărui tip de cheltuială. Pentru urmărirea cheltuielilor de producție pe activități și pe servicii este necesară organizarea unui sistem de documente privind normarea și bugetarea acestora, specific procesului de producție al RATB. Aceste documente stau la baza înregistrării mișcărilor atât în contabilitatea de gestiune, cât și în contabilitatea financiară. De asemenea documentele ce stau la baza întocmirii situațiilor contabil-financiare sunt supuse unor operații de prelucrare cum ar fi: evaluarea datelor înscrise în documente, acordarea vizei de control preventiv, eleborarea unor situații centralizatoare pentru consumuri, gruparea documentelor, întocmirea situațiilor de repartizare, cu alte cuvinte toate aceste documente care la calculul costului efectiv. RATB prestează serviciul transport public de persoane cu trei tipuri de mijloace de transport. Antecalculațiile (materii prime și serviciul prestat) pentru cele trei tipuri de mijloace de transport sunt determinate de următoarele cantități:

- Tramvaie 195 bucăți;
- Troleibuze 112 bucăți;
- Autobuze 542 bucăți.

Situația cheltuielilor directe pentru materii prime antecalculate aferentă perioadei 01.01.2017 – 30.06.2017 pentru cele trei tipuri de transport se prezintă astfel:

*Tabel 6.12 Cheltuieli directe antecalculate pentru materiale, aferente celor trei tipuri de mijloace de transport în perioada 01.01.2017 – 30.06.2017*

<sup>(</sup>Sursa: calcule autor)

Pentru determinarea cheltuielilor pe purtători de costuri s-a utilizat procedeul cotelor procentuale aplicate la valoarea absolută pentru bugetarea unor elemente sau cheltuieli al căror mod de calcul este practicat de legislația economică financiară și fiscală în vigoare. Situația cheltuielilor antecalculate aferentă perioadei 01.01.2017 – 30.06.2017 pentru salariile directe aferente celor trei tipuri de transport, este prezentată în tabelul 6.13.:

*Tabel 6.13 Cheltuieli salarii directe antecalculate pentru cele trei tipuri de transport din cadrul RATB în perioada 01.01.2017 – 30.06.2017*

(Sursa: calcule autor)

Cheltuielile directe au fost determinate astfel:

- înmulțirea costului pe km cu numărul de km parcurși de vehicul pe linia respectivă;
- înmulțirea numărului șoferilor mijloacelor de transport public de persoane cu salariul de baza pe șofer.

În ceea ce privește realizarea antecalculației costurilor indirecte pe activități vom lua în considerare informațiile din ROF-ul RATB și al inductorilor de costuri Antecalculatia costurilor prin metoda ABC se desfășoara prin parcurgerea a trei etape, după cum urmează<sup>208</sup>:

- 1. Identificarea proceselor și stabilirea ierarhiei activităților desfășurate
- 2. Stabilirea inductorilor de cost și construirea structurilor cantitative
- 3. Stabilirea cotelor costurilor de proces

*<sup>208</sup>Cucui I., Costurile și importanța lor în controlul gestiunii firmei, Editura ARVES 2008, p. 234-234*

### *Identificarea proceselor și stabilirea ierarhiei activităților desfășurate*

Așa cum am descris în primul capitol al acestei lucrări științifice, RATB efectuează serviciul de transport public de persoane în Municipiul București cu trei tipuri de mijloace de transport și anume: autobuze, tramvaie, troleibuze. În cadrul entității economice, lanțul principal al valorii este un manunchi de procese care preiau "intrările" entității economice din mediul (piața) în care entitatea economică acționează și după prelucrări succesive le prezintă la "iesire", către beneficiarii externi. Procesele suport au beneficiari interni și sunt menite să susțină activitățile de pe lanțul principal al valorii. În cadrul RATB sunt patru tipuri de procese ce au influență asupra performanței entității economice:

*Procese de pe lanțul principal al valorii*: dezvoltarea capacității de producție-prestare servicii, realizarea producției sau serviciilor, servicii interne pentru realizarea producțieiserviciilor (direct productive).

*Procese de intrare-ieșire* pot fi cele de: administrare relații furnizori precum management achiziții sau management livrare și suport post-livrare, gestiunea relației cu beneficiarii.

*Procesele suport* includ: administrarea aprovizionării, contabilitate si audit intern, administrarea infrastructurii și administrarea cunoștințelor și informațiilor.

*Procesele de "conducere*" includ: planificarea strategica, planificarea activității, administrarea resurselor umane, îmbunătățirea continuă, monitorizarea performanței și evaluare internă.

Procesele au fost proiectate și documentate în proceduri de către modelatori cu participarea persoanelor desemnate din structurile funcționale implicate în activitatea de bază RATB folosindu-se o aplicație de modelare a proceselor organizaționale. Aceasta aplicație a oferit soluții pentru optimizarea funcționării entității economice. Pe baza procedurilor documentate se poate genera Manualul Operațional, iar activitățile documentate sunt preluate în fișa postului. În fiecare serviciu sau structură organizatorică se analizează procesul productiv pentru a defini lista activităților elementare. Lista inițială privind activitățile desfășurate în structurile funcționale ale RATB, cuprinde 30 de procese majore conținând 325 de activități elementare. Prin cumularea tuturor informațiilor culese din ROF-ul RATB, am întocmit lista activităților principale definite în modelul ABC, prezentate în tabelul 6.14. Prin metoda ABC, în RATB au fost definite 13 procese majore conținând 31 de activități așa cum este prezentat în tabelul 6.14.

### *Tabel 6.14 Activitățile definite în modelul ABC în cadrul RATB*

(Sursa: prelucrare autor)

Obiectivul întocmirii listei cu principalelle activități, a fost acela de a menține cel mai scăzut nivel privind numărul de activități pentru a simplifica analiza datelor. Structura finală conține 13 procese majore și 31 activități principale. În acest mod putem afirma că structura definită a modelului ABC este foarte importantă și extrem de simplă. Astfel, metoda de calculație a costurilor pe activități este un sistem care permite urmărirea evoluției entității economice într-o manieră interactivă, întrucât, activitatea este celula care definește geneza costurilor.

### *Stabilirea inductorilor de cost și construirea structurilor cantitative*

Conform literaturii de specialitate<sup>209</sup> inductorii de costuri sau cost drivers sunt definiți ca fiind mărimi de referință sau unități de măsură utilizate pentru alocarea costurilor indirecte (producție, administrație, desfacere). În general inductorii de cost aferenți proceselor entității economice au fost determinați de modul de alocare al cheltuielilor indirecte din contabilitatea de gestiune a RATB, în timp ce inductorii de cost ai activităților au fost stabiliți în funcție de unitățile de măsură specifice acestora<sup>210</sup> . Caracteristicile principale ale unui inductor<sup>211</sup> pentru o anumită activitate sunt următoarele:

- Probalilitatea pentru a putea fi măsurat inductorul poate fi măsurat prin intermediul unui parametru;
- Gradul de controlabilitate orice factor trebuie să fie controlat astfel încât, managerul să poată acționa asupra sensibilității entității economice;
- Tipul de performanță inductorul de cost de calitate, de termen, de producție;

Poziția față de activitate inductorii externi sunt mai numeroși și mai importanți decât inductorii interni, de unde rezultă importanța interdependențelor în interiorul entității economice. Inductorii de costuri sau cost drivers reprezintă acele mărimi de referință sau unități de măsură ce sunt utilizate pentru alocarea costurilor indirecte (producție, administrație, desfacere). Din punct de vedere al nivelului de alocare al costurilor indirecte am constatat două categorii de inductori de cost: la nivel de proces și la nivel de activitate. În general inductorii de cost aferenți proceselor interne au fost determinați de modul de alocare a cheltuielilor indirecte din contabilitatea de gestiune a RATB, în timp ce inductorii de cost ai activităților au fost stabiliți în

<sup>209</sup> *Glad, E., & Becker, H. (1996). Activity-Based Costing and Management. New York: John Wiley and Sons, p 48- 62*

*<sup>210</sup> Keating, P. (2005). A framework for classifying and evaluating the theoretical contributions of case research in management accounting. Journal of Management Accounting Research, Vol. 7, No. 2, p. 66-86*

*<sup>211</sup> Popesko, B. (2009). How to manage the costs of service departments using Activity-Based Costing. International Review of Business Research Papers, vol. 5, no. 4, p.91 -101.*

funcție de unitățile de măsură specifice. În baza celor prezentate mai sus, în speța noastră s-au identificat următorii inductori de costuri:

*Tabel 6.15. Inductorii de cost pe activități definiți prin metoda ABC, în cadrul RATB*

(Sursa: prelucrare autor*)*

Cauza apariției costurilor într-o entitate economică sunt activitățile desfășurate care consumă resurse. Activitățile sunt determinate de anumiți factori, aceștia fiind denumiți la rândul lor inductori de costuri (factori de evoluție a costurilor), cum au fost definiți în literatura anglosaxonă. Inductorul de cost este un factor ce reprezintă cauza principală a nivelului activității, "factor a cărei apariții creează un cost"212. În ceea ce privește alocarea inductorilor de costuri pentru cele trei tipuri de mijloace de transport, am întocmit situație prezentată în tabelul 6.16.

*Tabel 6.16 Alocarea inductorilor de costuri pe cele trei tipuri de mijloace de transport RATB*

212*Brimson A. James, Glosar, 1991, p 204*

### *Stabilirea cotelor costurilor de proces*

Măsurarea procesului de producție, cuantifică numărul de utilizatori de costuri consumați în anumite perioade de timp. Cu ajutorul metodei ABC, managementul decident al RATB si-a repartizat personalul pe diverse servicii, astfel, acesta înlocuiește în prealabil modul în care entitatea economică afectează personalul pe servicii. Pertinența acestei repartizări și aplicarea ei se face ținând cont de realizarea obiectivelor strategice și satisfacerea publicului călător. Tabelul 6.17. indică alocarea costurilor directe aferente activitțăii privind resursele umane.

*Tabel 6.17 Alocarea resurselor umane și a costurilor eferente, în perioada 01.01.2017 – 30.06.2017*

<sup>213</sup>

Conform metodei de calculație a costurilor ABC, vom prezenta în tabelul 6.18 alocarea costurilor indirecte pentru cele trei mijloace de transport public de persoane din cadrul RATB, în funcție de inductorii de costuri identificați mai sus.

*Tabel 6.18 Alocarea costurilor indirecte în perioada 01.01.2017 – 30.06.2017*

Costul total antecalculat al serviciului de transport public de persoane din cadrul RATB se determină prin adăugarea la costurile directe antecalculate cota de cheltuieli indirecte aferentă activităților desfășurate privind susținerea serviciului de transport public de persoane. Prezentăm în tabelul 6.19 .Fișa costurilor de producție antecalculate aferente celor trei mijloace de transport care efectueaza serviciul de transport public de persoane

*Tabel 6.19 Fișa costurilor de producție antecalculate aferente celor trei mijloace de transport public de persoane, în perioada 01.01.2017 – 30.06.2017*

(Sursa: calcule autor)

### *Postcalculația costurilor în cadrul RATB*

Atât în antecalcul cât și în postcalcul, purtătorul de cheltuială este produsul unicat, seria de produse fabricate, lucrarea executată sau serviciul prestat. Calculația costului efectiv al producției realizate<sup>213</sup> este întocmită de către compartimentul de postcalcul și începe prin colectarea cheltuielilor de producție. Colectarea cheltuielilor directe se realizează pe comenzi, iar a cheltuielilor indirecte pe secții și sectoare de activitate. Continuă cu determinarea costurilor producției auxiliare și cu repartizarea cheltuielilor indirect asupra purtătorilor de costuri Prin contabilizarea în timp util a cheltuielilor de producție, postcalculul închis la termen generează posibilitatea unui control permanent al procesului tehnologic de producție. În literatura de specialitate, contabilitatea de gestiune înregistrează, urmărește și contabilizează, în expresie valorică și/sau cantitativă, întotdeauna cronologic și sistematic, cu ajutorul mijloacelor și instrumentelor proprii, respectiv a metodelor și principiilor proprii, fluxurile interne ale entităților economice<sup>214</sup> . În speța noastră, colectarea cheltuielilor efective pe purtători de costuri și pe activități în cadrul RATB sunt redate cu ajutorul Registrului Jurnal prezentate în tabelul. 6.20.

*Tabel 6.20 Registrul Jurnal - colectarea cheltuielilor efective pe purtători de costuri și pe activități în perioada 01.01.2017 -30.06.2017*

*<sup>213</sup> Radu, M., Contabilitate de gestiune, Ed. Bibilotheca, Târgoviște, 2010, p.148*

*<sup>214</sup>Dumbravă, P., Pop, A., Contabilitatea de gestiune în industrie, Ed. Intelcredo, Deva, 1997, p. 9 – 30*

Modul de identificare al inductorilor de costuri și alocarea cheltuielilor aferente activităților asupra celor trei mijloace de transport RATB se prezintă astfel:

Din punct de vedere contabil alocarea cheltuielilor pe activități, înregistrarea costurilor antecalculate și efective a veniturilor aferente serviciului de transport public de persoane și consemnarea rezultatelor analitice sunt redactate mai jos cu ajutorul Registrului Jurnal.

*Tabel 6.23 Registru Jurnal pe perioada 01.01.2017 – 30.06.2017*

Așadar, au fost alocate costurile înregistrate în Registrul Jurnal privind cele trei mijloace de transport public de persoane pentru fircare activitate. Următorul pas în aplicația metodei de calculație a costurilor ABC este detrminarea costului unitar efectiv. Pentru determinarea costului unitar efectiv se apelează la procedeul diviziunii simple care constă în raportarea cheltuieilor totale aferente tip de mijloc de transport la numărul de curse efectuate. În tabelul 6.24 vom prezenta fișa costurilor efective aferente celor trei mijloace de transport public de persoane, în perioada 01.01.2017 – 30.06.2017

*Tabel 6.24 Fișa costurilor de producție efective aferente celor trei mijloace de transport public de persoane, în perioada 01.01.2017 – 30.06.2017*

(Sursa: calcule autor)

După finalizarea etapelor de mai sus, avem posibiltatea de a definii rezultatele finale ale implemetării metodei de calculație a costurilor ABC. Primul rezultat al metodei utilizate a fost calcularea costurilor directe ale obiectelor de cost, în acest sens a fost determinat costul pe kilometru parcurs de vehicul. Aceste costuri ar putea fi cuantificate cu ușurință ca sumă a costurilor directe pe activități, care sunt utilizate pentru performanța transportului public de persoane și ne referim la activitățile 2 (Exploatare), 3 (Mecano-energetic) și 9 (Resurse uman).

### *Analiza abaterilor*

În entitățile economice din domeniul transportului public de persoane cheltuielile cu combustibilii sunt cheltuieli directe, de unde rezultă necesitatea determinării abaterilor de la costurile standard ale combustibililor. Determinarea abaterilor sunt utile managementului decident în privința deciziilor de planificare și control al activității RATB. Managerii folosesc informațiile furnizate de abateri pentru a-și repartiza eforturile în mod sistematic cu mai multă atenție domeniilor unde abaterile sunt mai mari, astfel având posibilitatea de a găsi măsuri corective în procesul de producție viitor și totodată în evaluarea performanței. Abaterile sugerează uneori o schimbare necesară la nivelul strategiei. După desfășurarea procesului de producție, la nivelul costurilor totale s-au determinat două tipuri de abateri, abateri la materii prime sau materiale și abateri la serviciul de exploatare. În speța noastră costurile efective aferente celor trei mijloace de transport, au crescut cu 54373.00 față de costurile antecalculate. Centralizând datele referitoare la costurile directe antecalculate aferente materiilor prime pe cele trei tipuri de mijloace de transport și comparându-le cu cele efective obținem următoarea informație:

*Tabel 6.25 Abateri aferente materiilor prime*

(Sursa: calcule autor)

Referitor la activitățile aferente serviciului de transport public de persoane, pentru cele trei tipuri de mijloace, am centralizat datele privind costurile antecalculate și costurile efective, iar prin compararea lor am obținut informația prezentată în tabelul 6.26

*Tabel 6.26 Abateri aferente serviciului de transport public de persoane*

Metoda ABC contribuie la obținerea unei imagini cât mai corect și complete asupra procesului de producție al RATB, o evidențiere clară a abaterilor de cost, și totodată la identificarea centrelor care le generează. Din tabelul 6.26 putem observa că activitatea privind exploatarea mijloacelor de transport și ne referim la organizarea personalului, a obținut o abatere favorabilă, în timp ce activitățile de bază care susțin prestarea serviciului de transport public de persoane au obținut o abatere nefavorabilă motiv pentru care, se încearcă o reorganizare a întregului proces tehnologic, bazat pe o mai bună evidențiere a deficiențelor, erorilor sau a abaterilor ce pot apărea la nivelul fiecărui centru de producție din cadrul RATB. Abaterea nu trebuie interpretată ca fiind o deficiență, doar atunci când beneficiile așteptate după realizarea analizei exced costurile pe care le implică. Astfel pertinența unei decizii de analiză a abaterilor depinde de aptitudinea de a aprecia corect valoarea probabilităților de realizare a unui cost controlat sau necontrolat. În acest context, costurile de întreținere pentru buna funcționare a vehiculelor, s-au calculat pe elemente de cost. Calculația costurilor de funcționare a vehiculelor pe kilometru nu a fost suficientă pentru a fi luată în considerare obiectele costurilor individuale, definite ca linii/trasee individuale. În acest caz, costurile pentru liniile/traseele individuale de transport public de persoane cu autobuzul, tramvaiul și troleibuzul trebuiau să fie estimate.

Costurile liniilor ar putea fi cuantificate pe baza lungimii de kilometru a liniei și a frecvenței de operare. Estimarea veniturilor a fost mult mai complicată, deoarece sistemul de tarifare folosit de RATB, nu permite identificarea reală a numărului de călători și a traseului parcurs de către aceștia pe zi. Din situația costurilor mijloacelor de transport extragem situația statistică a veiturilor aferentă numărului estimativ de 650.000 de călători pe zi, putem determina profitabilitatea liniilor de transport public de persoane. Așa cum arată statisticile RATB, pe zi sunt transportați în medie 650.000 de călători cu mijloacele de transport RATB<sup>215</sup>. Entitatea economică RATB își desfășoară activitatea pe 63 de linii de tramvai, 18 linii de troleibuz și 127 linii de autobuz. Parcul auto RATB cuprinde 195 de tramvaie, 112 de troleibuze și 542 de autobuze. Pe lângă serviciul de bază privind transportul persoanelor, RATB oferă și alte servicii suplimentare cum ar fi: servicii de publicitate, servicii de reparații autovehicule pentru terți, ITP etc. Din anexa nr. 5 am selectat liniile de transport public de persoane, astfel încât să demonstrăm că putem reduce costurile serviciului de exploatare și creșterea profitului, prin reducerea numărului de vehicule pe liniile cu un grad scăzut de călători și suplimentând numărul de vehicule pe liniile cu un grad ridicat de călători

*Tabel 6.27. Rentabilitatea liniilor de transportului public de persoane*

215*www.ratb.ro*

Tabelul nr. 6.27 prezintă determinarea profitului și rentabilității liniilor autobuzelor, troleibuzelor și tramvaielor. Coloana "venituri/costuri" indică procentajul costului acoperit de venituri. Centralizând datele veniturilor și costurilor și comparând rezultatele din cele două metode, metoda globală și respectiv metoda ABC, am obținut următoarea situație

*Tabel 6.28 Indicatori RATB în perioada 01.01.2017 – 30.06.2017*

(Sursa: calcule autor)

După calculul rentabilității liniilor individuale, a fost calculată rentabilitatea elementelor de cost. Aceste elemente de cost sunt în unele cazuri egale cu activitățile definite. Tabelul. 6.33 arată profitabilitatea segmentelor individuale ale RATB. După cum se observă cele mai profitabile elemente de cost sunt determinate de activitățile privind serviciul de publicitate și promovare, serviciile externe.

Diferența majoră constă în structura elementelor de cost, care este de obicei multidimensională. Metoda ABC este capabilă să ofere o viziune diferită asupra costului activităților și produselor din interiorul entității economice. Din tehnica prezentată de noi, putem afirma că metoda de calculație a costurilor ABC, furnizează analize pentru remunerarea și evaluarea procedurilor modelului de organizare pe activități. Acest sistem bine organizat este destinat în mod special încurajării atingerii obiectivelor principale în vederea ameliorării deficiențelor activității unei entități economice de transport public de persoane, privind următoarele aspecte: selectarea proceselor ce vor fi revizuite și îmbunătățite; reconfigurarea organizării actuale într-o structură pe activități bine definite și efectuarea schimbărilor radicale care să participe la creșterea semnificativă a performanței entității economice.

## <span id="page-233-0"></span>**6.3.3. Rezultatele finale ale implemetării metodei ABC în cadrul RATB**

Implementarea metodei de calculație pe activități ABC, într-o entitate economică de transport public de persoane este extrem de importantă în comparație cu metoda globală utilizată în acest sector de activitate. Această metodă care a fost construită în speța noastră, este relativ simplă și ar putea fi acceptată și utilizată ulterioară în domeniu transportului de persoane. Aplicarea metodei ABC în cadrul RATB, a adus o mulțime de specificități. Un aspect important specific speței noastre este că entitatea economică RATB nu operează în competiția cu terți. Potrivit subvențiilor municipale, RATB nu a putut fi administrată ca entitate economică orientată spre crearea de profit. RATB primește subvenții acordate de municipalitate pentru operarea serviciului de transport public de persoane, motiv pentru care, liniile neprofitabile analizate nu pot fi eliminate, dar ar putea să reducă pierderile prin scăderea numărului de vehicule utilizate pe liniile neprofitabile. În speța noastră am reliefat, nivelul rentabilității proceselor individuale ale RATB. Această informație nu este o noutate, deoarece structura centrelor de cost existente în cadrul RATB, utilizate înainte de aplicația ABC permite măsurarea profitului. Pe de altă parte, metoda ABC aduce mai multă corectitudine modului de alocare a costurilor activităților secundare. În opinia nostră, aplicarea metodei de calculație a costurilor bazată pe activități în organizarea entităților economice prestatoare de servicii este mai eficientă, decât în industria prelucrătoare din orice domeniu. După cum s-a menționat mai sus, entitățile economice de prestări servicii împreună cu furnizorii de transport public de persoane se confruntă cu numeroase probleme prin aplicarea unui sistem eficient de calculare a costurilor. Fiecare informație suplimentară ce este furnizată de sistem privind calcularea costurilor, ar putea îmbunătăți calitatea procesului de luare a deciziilor și ar putea duce la creșterea performanței entității de transport public de persoane. Primul pas prin măsurarea mai precisă a profitului este separarea costurilor și veniturilor din serviciile individuale furnizate. În cazul nostru serviciul de publicitate, serviciul de reparații autoturisme și ITP și alte servicii externe trebuiau să fie separate de principalele activități de bază ale transportului de persoane. Analiza detaliată a activităților definite prin metoda ABC, ar putea fi primul pas al unei decizii privind performanța într-o entitate economică de transport public de persoane. Această abordare confirmă datele relative aferente prestării serviciului de transport public de persoane pentru cele trei mijloace de transport. În comparație cu metoda globală, metoda de calculație a costurilor ABC procedează la o detaliere a costurilor pe activități, ceea ce îi permite cunoașterea reală a resurselor consumate și a abaterilor pe fiecare activitate în parte. Cu ajutorul metodei ABC am reușit depistarea acelor linii/trasee care nu pot acoperi cheltuielile și sunt neprofitabile în cadrul RATB. Atât prin metoda globală cât și prin metoda ABC, se pot identifica liniile/traseele nerentabile, însă metoda ABC arată în mod real gradul de acoperire al cheltuielilor și de obținere a profitului. constituirea unui număr foarte mic de costuri indirecte în componența costului total, prin mentoda globală a condus la o denaturare a informației contabile. O altă cauză se datorează utilizării unor criterii nejustificate din punct de vedere al relației cauză-efect între cheltuielile de de repartizat și suma bazelor de repartizare, des întâlniă în cazul metodelor tradiționale. Cu ajutorul metodei ABC s-a reușit la surprinderea reală a marjelor contributive la nivel de linii/trasee, fapt de conduce la luarea unor decizii corespunzătoare de către conducerea RATB. În concluzie, având rezultatele obținute pe bază de calcule, putem afirma validarea integrală a **ipotezelor (I4) "Analiza strategică prin metoda ABC, constă în determinarea unei logici a finalității și cooperării în vederea stabilirii obiectului activităților care sunt desfășurate la nivel intern pentru**  **creșterea performanței***"* **și (I5)**, respectiv, **"Implementarea metodei de calculație a costurilor ABC, contribuie la creșterea performanței, în entitățile de transport public de persoane din România"**, prin care am dorit să scoatem în evidență aportul metodei ABC în deciziile manageriale privind creșterea performanței în entitățile economice de transport public de persoane. Considerăm că este necesar revizuirea modului de calculație al costului total la entitățile economice de transport public de persoane din România, care în prezent nu răspund cerințelor contabilității de gestiune. Pentru creșterea performanței într-o entitate economică de transport public de persoane, propunem utilizarea metodei de calculaței a costurilor pe activități ABC întrucât este adecvată particularităților procesului de producție al acestui domeniu de activitate în economia națională și de asemenea, asigură activitatea managerială eficientă a entității economice în ansamblu.

## <span id="page-236-0"></span>**CONCLUZII FINALE PRIVIND CERCETAREA ȘTIINȚIFICĂ**

Prezenta cercetare științifică debutează cu un demers teoretic, ce pornește de la stadiul actual al cunoașterii, în domeniul transporturilor și contabilității costurilor efectuate în entitățile economice de transport public de pesoane, la fundamentarea paradigmelor rivale și continuă cu o incursiune a rolului și importanței transportului public de persoane în evoluția progresului tehnic deosebit de puternic în economia mondială. Actualitatea cercetării este determinată de importanța alegerii unei strategii contabile optime privind repartizarea costurilor și a veniturilor într-o entitate economică de transport public de persoane pentru creșterea performanței acesteia. Motivația alegerii prezentei teme de cercetare științifică, este legată de necesitatea identificării, argumentelor care crează premisele perfecționării sistemului contabil utilizat în domeniul transportului public de persoane, în contextul actual în care acest serviciu a devenit un element indispensabil evoluției civilizației umane. Obiectivul principal al prezentei lucrări științifice, constă în demonstrarea avantajelor implementării metodei de calculație a costurilor pe activități ABC, în entitățile economice de transport public de persoane din România

În stadiul atins de dezvoltarea economică, după producția agricolă, progresele tehnologice constituie o necesitate de bază în domeniul transporturilor. Evoluția progresului tehnic a fost prezentată în *capitolul I***,** plecând de la mașina cu abur, care avut o influență decisivă asupra dezvoltării transporturilor de marfă și persoane pe căile rutiere, ferate, aeriene și a navigației. Transportul public de persoane, constituie unul dintre cele mai importante sectoare de activitate ale unei regiuni, întrucât, prin intermediul acestuia se asigură coerența tuturor activităților aferente diferiților agenți economici. Creșterea demografică și schimbările stilului social de viață au dezvoltat mediul de afaceri. Factorii umani reprezintă cele mai bune oportunități de afaceri în dezvoltarea economiei, sursa principală de bogăție a economiilor occidentale și vectorii dezvoltării lor sunt entitățile economice, acestea ocupând în prezent centrul preocupărilor politicienilor, experților și ale publicului larg, iar evoluția lor provoacă dezbateri ample și încurajează gândirea socio-economică. În prezent, managerul contabilității de gestiune acordă o atenție sportită studiului privind costurile, pentru a deveni un partener și un consilier al managementului general în procesul decizional. Utilizarea metodelor de repartizare a costurilor, adaptate tehnologiilor avansate din domeniul transportului public de persoane, asistate de sisteme informatice automatizate, implementate în țările cu economii dezvoltate, au devenit principala activitate economică și în entitățile economice din România. . În cadrul entităților economice de transport persoane indiferent de mărime sau de statut (regie autonomă sau societate comercială), impactul produs de presiunea bugetară și diversificarea cererii pe piață, a demonstrat necesitatea unui sistem contabil de organizare și transmitere a informațiilor descriptive, în vederea elaborării deciziilor strategice. Analiza metodelor de repartizare a costurilor și a veniturilor, implică un rol important în procesul de decizie managerială privind creșterea performanței într-o entitate economică de transport public de persoane. În România serviciul de transport public de persoane prestat de entitățile economice subvenționate de municipalitate, se desfășoară conform Legii Nr. 92/2007 privind serviciile de transport public local, executându-se pe rute și cu programe de circulație. Facilitățile acordate entităților de transport public de persoane, pentru serviciul prestat în limitele unității administrativ-teritoriale, este suportat de municipalitate. Finanțarea și realizarea investițiilor aferente transportului public de persoane se face cu respectarea legislației în vigoare privind inițierea, fundamentarea, promovarea și aprobarea investițiilor publice și a principiilor autonomiei financiare a operatorilor de transport privind suportarea de către utilizatori și recuperarea integrală, prin tarif, a costurilor de exlpoatare, reabilitare și dezvoltare. Autoritățile administrației publice locale, au competența exclusivă privind asigurarea, coordonarea, organizarea și monitorizarea transportului public de călători. Entitățile economice aflate în subordinea Autorităților administrației publice locale ce execută serviciul de transport public de persoane, își desfășoară activitatea respectivă conform legii nr. 15/1990 privind reorganizarea unităților economice de stat ca regii autonome și societăți comerciale. Deși transportul public de persoane deține un loc important în cadrul actvităților umane, acesta constituie o problemă financiară greu de rezolvat în majoritatea orașelor din România Obiectivul principal al entităților economice de transport public de persoane este servirea clienților (călătorilor) la cel mai înalt nivel al cerințelor. Acest deziderat trebuie realizat cu costuri suportabile de către entitățile economice de transport public, aflate în subordinea municipalității privind dezvoltarea și modernizarea activităților de transport

O altă trăsătură importantă care trebuie avută în vedere în luarea deciziilor privind transportul public de persoane este natura actuală și în schimbare a societății și a modelelor de stil de viață care generează nevoi diversificate de călătorie. Majoritatea persoanelor sunt în prezent foarte dependente de călătoriile cu mașinile particulare. În plus, beneficiile percepute ale autoturismele particulare depind de stilul de viață și de relațiile social-spațiale angajate de utilizator. Prin urmare, este necesar să se promoveze politici care să reducă dependența de transport privat, precum și nevoia de a conduce, oferind alternative la condus. Pentru creșterea economică într-o țară, sunt necesare trei elemente de bază și anume: sistemul de transport, o sursă adecvată de energie și un sistem de comunicații corespunzător. Sistemul de transport este o componentă integrantă a producției și distribuției. De asemenea, dezvoltarea unei infrastructuri de transport public în concordanță cu necesitățile activităților de transport, trebuie să rămână în continuare una din prioritățile autorităților naționale și locale, indiferent de constrângerile economice sau bugetare. Într-un stat atât producția pe scară largă cât și distribuția de masă, sunt necesare pentru dezvoltarea economică, iar pentru aceasta este necesar un transport public de persoane ieftin și eficient. Activitatea de transport public de persoane este o cerere derivată din cererile economiei naționale, fiind influențată de: schimbările din structura producției diferitelor ramuri ale economiei naționale; volumul producției din diferitele ramuri ale economiei naționale; schimbările din structura deplasărilor făcute de populație; nivelul tarifelor de transport; creșterea/reducerea după caz a distanței medii de transport, privită la nivelul economiei naționale, al beneficiarului serviciului de transport public de persoane și al operatorului, cu implicații asupra costurilor. Transportul public de persoane trebuie privit în contextul dezvoltării generale al orașului, a importanței sale politice și social-culturale determinante fiind întinderea teritoriului servit al locuitorilor, volumul cererii de transport și specificul variației acesteia în timp și spațiu. Transportul public de persoane constituie un serviciu vital, iar pentru marile orașe, o nevoie absolută în vederea unei funcționări oarecum rezonabile, fiind constituit, în cele mai bune cazuri ca un monopol natural subordonat municipalității de gestionat, de regulă o entitate economică pentru modurile de transport. În domeniul transportului public de persoane, oferta se poate realiza prin dezvoltarea și modernizarea activităților și a mijloacelor de transport. Dimensionarea nivelului cererii și al ofertei de transport implică un volum imens, de mare complexitate, care în final se concretizează, în realizarea parțială sau totală a acestui echilibru. Pentru aceasta este necesară o modalitate de stabilire a resurselor financiare pentru acoperirea deficitului de capacitatea transportului de persoane. Am expus în capitolul I aspecte ale poluării mediului înconjurător. Amplasarea unitățiilor de transport produc influențe asupra mediului înconjurător, dând un caracter zonei unde se află, fie că există o stație feroviară sau o stație de transport public, sau alt tip de transport. Influențele funcționale ale transportului asupra mediului se referă la unele costuri sociale asociate cu poluarea, aglomerarea și interacțiunea ecologică. Transportatorii sunt legați de două tipuri de poluare a mediului: atmosferică, și sonoră. Acest lucru se datorează unor factori cum ar fi reglementările mai puțin stricte cu privire la standardele de mediu ale vehiculelor, vârsta și compoziția parcului de vehicule precum și motorizării rapide și sistemelor de transport public de persoane slab dezvoltate. În România, în special în ultimii ani, au apărut o serie de entități economice fără să respecte directivele europene specifice mediului. Vidul legislativ din țara noastră coroborat cu lipsa de clarificări în ceea ce privește serviciile de utilitate publică, gestiunea, controlul și dezvoltarea lor, conduce la un haos instituțional ce ne îndepărtează de la un sistem economic optim. Ordinea firească în care trebuie să ne încadrăm ne arată clar că în primul rând trebuie să stabilim instituțiile și organismele competente coroborat apariției actelor normative impetuos necesare desfășurării proceselor ulterioare. În următoarele etape de dezvoltare economică este nevoie de proiecte pe termen scurt, mediu și lung adaptate tendințelor de evoluție a societății, economiei și tehnologiei, de asigurarea finanțării pentru implementarea și dezvoltarea acestora. Din păcate în țara noastră încă nu reușim să depășim prima etapă, lucru ce pune în mare dificultate chiar menținerea din punct de vedere operațional a actualelor servicii de transport public de persoane îndepărtând tot mai mult premisele impuse de mobilitatea urbană durabilă. Probabil, odată cu dezvoltarea ITS (serviciilor integrate de transport) în întreaga Uniune Europeană, presiunea pe țara noastră va crește fiind astfel direct forțați de împrejurări să demarăm întregul proces descris mai sus, sărind însă practic peste niște etape esențiale menite să nu creeze probleme de adaptare unor operatori de servicii existenți din domeniul transportului public de persoane.

În prezent majoritatea statelor lumii, aflate pe o direcție a evoluției proceselor economice și sociale, găsesc în domeniul transportului, necesitatea ameliorării fenomenelor de aglomerație, ameliorarea efectelor nedorite pe care transportul le generează legate de ecologie, dezvoltarea serviciilor coordonate și a sistemelor logistice care furnizează serviciul necesar pentru societate la un cost cât mai mic. Uniunea Europeană recunoaște că transportul public public de persoane joacă un rol esențial în îndeplinirea obiectivelor de competitivitate economică, coeziune socială și creștere sustenabilă în mediul urban. Mobilitatea este o necesitate fundamentală a vieții secolului 21 ce asigură acces la activitățile primare și la serviciile de educație, comunicare și

relaxare. Astăzi însă modelele operaționale de mobilitate sunt nesustenabile iar orașele suferă de congestia ce rezultă din traficul ridicat, de poluare și de degradarea unor funcții comunitare și sociale. Am încheiat acest capitol prezentând unele aspecte privind realitățile și perspectivele transportului public de persoane din România, implicit Regia Autonomă de Transport București. Am folosit informații din cadrul RATB, pentru a pune în aplicație utilizarea metodelor de repartizare a costurilor și a veniturilor pentru creșterea performanței în entitățile economice de transport public de persoane.

*Capitolul II* prezintă elementele care participă la elaborarea analizei strategice, pentru identificarea factorilor de influență ai profitului și determinarea riscurilor, în vederea validării primei ipoteze de cercetare respectiv: (I1) "Informațiile legate de analiza strategică a unei entități economice, constituie punctul de plecare în evaluarea entității privind identificarea factorilor de influență ai profitului și determinarea riscurilor". Plecând de la ideea de bază că activitatea de exploatare a unei entități de transport persoane, este principalul factor care condiționează sporirea rentabilității economice, pentru a reduce deficiențele și a îmbunătăți randamentul activității în vederea creșterii profitului putem afirma faptul că, managementul are nevoie de informații în timp real privind parametrii procesului de producție. În vederea susținerii demersului nostru științific, am acordat interesul cuvenit celor cinci forțe determinante ale transportului public de persoane, prin evidențierea celor mai importante caracteristici și anume: concurenții, potențialii participanți pe piață, produsele echivalente, puterea de negociere a clienților și puterea de negociere a furnizorilor de factori de producție. În acest capitol am realizat o analiză strategică a profitului din exploatare prin prezentarea modului în care profitul din exploatare se modifică de la un an la altul, prin abordarea a trei componente principale ce caracterizează succesul entității economice: componenta creșterii profitului, componenta de recuperare a costurilor și componenta de productivitate, aplicâd strategia de obținere a poziției de lider al costurilor privind creșterea performanței entității economice de transport public de persoane. Am prezentat utilitatea tabloului de bord echilibrat ce transpune misiunea unei entități economice într-un set de indicatori de performanță care asigură cadrul pentru implementarea strategiei și totodată, având un rol important în adoptarea strategiei de lider al costurilor în vederea determinării performanței financiare în cadrul unei entități economice de transport public de persoane. De asemenea, am scos în evidență necesitatea analizei SOWT. În acest context, am urmărit punerea în evidență a analizei strategice într-o entitate economică de transport public de persoane și implicit validarea ipotezei *(I1),* respectiv: *"Informațiile legate de analiza strategică a unei entități economice , constituie punctul de plecare în evaluarea entității privind identificarea factorilor de influență ai profitului și detereminarea riscurilor"* prin rezultatele obținute pe bază de calcule pentru studierea fenomenelor și proceselor economice care au loc la nivelul entităților economice de transport public de persoane, a rezultatelor economico-financiare obținute în raport cu obiectivele propuse, determinarea cauzelor care provoacă abateri în desfășurarea fenomenelor și proceselor analizate și luarea măsurilor pentru reglarea întregii activități. am încheiat acest capitol, prin scoaterea în evidență a necesității auditării activităților și implicit activității financiar-contabile în entitățile economice care prestează servicii de transport public de persoane, privind nevoia de informații a managementului, nevoie care în timp a evoluat. Așadar, obiectivul principal al procesului de management este acela de a obține: o utilizare eficientă și eficace a resurselor entității economice; o informație financiar contabilă pertinentă și fiabilă obținută prin reflectarea în contabilitatea a tuturor operațiunilor patrimoniale în conformitate cu prevederile legale, cele contractuale și buna practică în domeniu; protejarea activelor entității economice; atingerea obiectivelor stabilite pentru operațiuni sau proiecte; identificarea riscurilor existente și utilizarea unor strategii eficace pentru a le controla. În acest context, contabilitatea este procesul logic prin care se înregistrează, clasifică și sintetizează evenimentele economice, în scopul furnizării de informații financiare pentru procesul decizional, în timp ce auditul intern verifică și analizează acuratețea și conformitatea tranzacțiilor, funcționalitatea sistemelor și evaluează eficiența și eficacitatea metodelor și procedurilor operaționale ale unei entități economice de transport public de persoane. Practica a determinat renunțarea la semnificația auditului intern corelată cu funcția financiar-contabilă a entității economice și creșterea importanței acestuia prin includerea funcției de audit intern în subordinea directă a managementului general, devenind astfel un "instrument de identificare, analiză și monitorizare a riscurilor".

Accentul de bază al *capitolului III***,** este pus pe modul în care contabilitatea managerială, îi ajută pe managerii unei entități economice de transport public de persoane, să ia decizii benefice privind utilizarea metodelor adecvate de repartizare a costurilor și aprecierea corectă a valorii probabilităților de realizare a unui cost controlat prin analiza abaterilor. Prin aprofundarea metodelor de repartizarea costurilor și analiza abaterilor, am pus în valoare necesitatea utilizării metodelor de repartizare a costurilor și analiza abaterilor privind creșterea performaței unei entități economice de transport public de persoane, iar la finele parcurgerii etapelor menționate am validat ipoteza *(I2) "Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității în entitățile economice de transport public de persoane".* În demersul acestui capitol am evidențiat că, entitățile economice aleg repartizarea costurilor către diviziuni și departamente, plecând de la ideea că acestea sunt suportate de entitate pentru a susține actvitatea de bază. Astfel, repartizarea tuturor costurilor îi motivează pe managerii de departamente și diviziuni să examineze modul în care acestea sunt planificate și controlate. Alegerea unei metode de repartizare a costurilor adecvată domeniului de activitate desfășurată de o entitate economică permite analiza fundamentală a costurilor astfel încât managerii entităților economice să poată stabili decizii operative și pertinente. Rapoartele contabile conțin numeroase concepte legate de costuri, reprezentând o cantitate importantă de informații. Contabilii au definit costul, ca fiind un sacrificiu sau o renunțare la o resursă, în vederea atingerii unui obiectiv specific. Altfel spus, costul este o valoare monetară a cheltuielilor consumate pentru realizarea unor produse, lucrări executate sau servicii. Pentru a-și fundamenta deciziile, managerii unei entități economice, trebuie să știe cât costă un anumit obiect de cost (proiect, produs, serviciu, activitate, departament, etc.), pentru care se dorește o cuantificare a cheltuielilor. Repartizarea costurilor atât directe cât și cele indirecte ajută la realizearea produsului final /serviciul prestat. Acestea trebuie să respecte propriile sisteme de contabilitate pornind de la evenimente și operațiuni economice și ținând cont de sectoarele de activitate și de particularitățile activității (unități specifice). Printre aceste particularități se pot enumera cheltuielile cu întreținerea și reparațiile mijloacelor de transport, cheltuielile aferente depourilor (tramvaie, troleibuze) și autobazelor (autobuze). Deși repartizarea costurilor este o problemă pentru majoritatea entităților economice, și pentru majoritatea aspectelor din contabilitate, scopul repartizării costurilor este de a oferii informații managementului, atât pentru deciziile strategice, cât și pentru deciziile operaționale. Diagramele sintetice ale metodelor de evidență a costurilor prezintă aceste concepte într-un format sistematizat. Scopul metodelor de evidență și calculație a costurilor este să se furnizeze informații privind costurile ce reflectă modul în care obiectele de cost alese (produse sau servicii) utilizează sursele unei entități economice. În demersul acestui capitol am realizat o scurtă prezentare a costurilor de transport public de persoane, și am evidențiat scopurile și criteriile de repartizarea a costurilor. Obiectivul primordial al acestui capitol a urmărit modul în care contabilitatea managerială, îi ajută pe managerii unei entități

economice de transport public de persoane, să ia decizii benefice privind utilizarea metodelor adecvate de repartizare a costurilor și aprecierea corectă a valorii probabilităților de realizare a unui cost controlat prin analiza abaterilor. Prin aprofundarea metodelor de repartizare a costurilor și analiza abaterilor, am demonstrat necesitatea utilizării metodelor de repartizare a costurilor și analiza abaterilor privind creșterea performaței într-o entitate economică de transport public de persoane.

În acest capitol, am expus metodele tradiționale de calculație a costurilor, respectiv: metoda globală, metoda pe comenzi și pe faze de fabricație; metodele evoluate de calculație a costurilor, precum: metoda Standard cost, THM, Georges Perrin Direct costingși metodele moderne de perfecționare a costurilor, respectiv: metoda, ABM și Target costing, ABC. Metoda ABC de reapartizare a costurilor fiind analizată mai detaliat. În ceea ce privește analiza abaterilor vânzărilor de servicii într-o entitate economică de transport public de persoane, am demonstrat că informațiile furnizate de abateri sunt esențiale managerilor pentru a-și repartiza eforturile în mod sistematic cu mai multă atenție domeniilor unde abaterile sunt mai mari, astfel având posibilitatea de a găsi măsuri corective în procesul de producție viitor și totodată în evaluarea performanței. Am dezbătut aspectele privind bugetul static și bugetul flexibil și abaterile în raport cu acestea. În concluzie o abatere în raport cu bugetul static este diferența între un rezultat efectiv și nivelul bugetat corespunzător al acestuia din bugetul static, iar o abatere în raport cu bugetul flexibil este diferența dintre un rezultat efectiv și valoarea corespunzătoare din bugetul flexibil pe baza niveluluiefectiv al producției din perioada bugetată. Mai concis, bugetele flexibile îi ajută pe managerii unei entități economice de transport public de persoane să obțină mai multe informații despre cauzele abaterilor decât cele disponibile în bugetul static. Urmare a întregului parcurs privind mecanismul de repartizare a costurilor și analiza abaterilor în entitățile economice din domeniul tranportului public de persoane, prin parcurgerea tuturor etapelor propuse și prin rezultatele obținute, constatăm validarea *(I2),* respectiv: "Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității în entitățile economice de transport public de persoane"

În *capitolul IV* am abordat problematica privind repartizarea costurilor și a veniturilor departamentelor auxiliare în entitățile economice de transport public de persoane. Orice entitate economică își împarte activitatea desfășurată în structuri funționale (direcții, departamente, servicii/diviziuni sau centre de analiză, etc), care constituie ansambluri relativ omogene, în

funcție de localizarea lor geografică sau organigramă. Printre secțiunile create, se disting cele care urmăresc activitățile de bază cum ar fi: aprovizionare, producție și distribuție, ale căror cheltuieli constituie costurile de cumpărare, costurile de producție și costurile complete,acestea fiind centrele principale într-o entitate economică.Ierarhic, în structura organizatorică a entității, se crează alte departamente auxiliare și servicii/diviziuni de exploatare, acestea contribuind la funcționarea entității economice, iar costurile acestora sunt repartizate în funcție de serviciile prestate. În demersul acestui capitol am dezbătut aspecte privind privind diferențierea metodei cotei unice a repartizării costurilor, de metoda cotei duale a repartizării, având la bază informații din RATB, prezentate în primul capitol. Prin parcurgerea tuturor etapelor propuse în demersul aplicării celor două metode în cadrul RATB și prin rezultatele obținute, am observat că diferența dintre metoda cotei unice și cea a cotei duale apare în condițiile în care metoda cotei unice repartizează costurile fixe pe baza utilizării efective a resurselor de către centrele utilizatoare, în timp ce metoda cotei duale repartizează costurile fixe pe baza utilizării bugetate. Atât metoda cotei unice cât și cea a cotei duale reparizează doar resursele de costuri fixe folosite sau pe cele de costuri bugetate ce urmează a fi folosite de diviziunile utilizatoare. Un subiect abordat în acest capitol a fost măsurarea și prezentarea performanței manageriale în alegerea cotelor de repartizare bugetate și cele efective. Decizia de a folosi cotele bugetate sau cele efective afectează nivelul de incertitudine cu care se confruntă diviziunile utilizatoare. Atunci când se fac repartizări de costuri folosind cotele bugetate, managerii diviziunilor către care sunt repartizate costurile nu se confruntă cu nicio incertitudine referitoare la cotele ce urmează a fi folosite în perioada bugetată. Utilizatorii pot determina volumul de servicii pe care trebuie să-l solicite și dacă există această opțiune, dacă se folosesc resursele departamentelor interne sau un furnizor extern. Dimpotrivă, când sunt folosite cotele efective pentru repartizarea costurilor, departamentele utilizatoare nu vor cunoaște cotele ce trebuiefolosite decât la sfârșitul perioadei bugetate. În cadrul acestui capitol am parcurs pașii pentru implementarea metodelor de repartizare a costurilor departamentelor auxiliare și anume, metoda de repartizare directă, în trepte descendente și metoda reciprocă în cadrul RATB. Metoda de repartizare directă este cea mai des folosită metodă, întrucăt această metodă directă, repartizează costurile fiecărui departament auxiliar în mod direct către departamentele de exploatare. Acestă metodă ignoră orice servicii reciproce oferitede departamentele auxiliareunele altora și repartizează costurile departamentului auxiliar direct către departamentele de exploatare. Avantajul metodei directe

este simplitatea ei. Nu este necesară previzionarea folosirii serviciilor departamentelor auxiliare de către alte departamente auxiliare. Un dezavantaj al metodei directe este incapacitatea identificării serviciilor reciproce oferite între departamentele auxiliare.O repartizare în trepte descendente, folosită adesea începe cu departamentul de exploatare care oferă cel mai mare procentaj al serviciilor sale totale altor departamentelor de exploatare. Repartizarea secvențială continuă cu departamentul care oferă al doilea procentaj ca mărime și se încheie cu departamentul care oferă procentajul cel mai mic. Metoda reciprocă este cea mai exactă din punct de vedere conceptual, deoarece ia în considerație serviciile reciproce oferite între toate departamentele auxiliare. Avantajul metodei directe și a metodei în trepte descendente este că acestea sunt simplu de calculat și de înțeles în comparație cu metoda reciprocă, deși multe entități economice consideră metoda reciprocă mai ușor de implementat. Un alt avantaj al metodei reciproce este acela că evidențiază costurile reciproce complete ale departamentelor auxiliare și modul în care aceste costuri diferă de costurile bugetate sau efective ale departamentelor. Cunoașterea costurilor reciproce complete ale unui departament auxiliar constituie un inputimportant pentru deciziile referitoare la folosirea furnizorilor externi pentru toate serviciile oferite de departamentul auxiliar. În continuare am elaborat repartizarea costurilor comune prin metoda disociată de repartizare a costurilor și metoda incremental a departamentelor auxiliare din cadrul RATB. Metoda disociată de repartizare a costurilor, folosește informații aparținând fiecărui utilizator al spațiul închiriat ca structură funcțională separată, pentru a determina ponderile repartizărilor de costuri. Susținătorii acestei metode accentuează deseori criteriul corectitudinii descrise. În opinia noastră, metoda disociată de repartizare a costurilor este echitabilă, deoarece fiecare structură funcțională suportă o parte proporțională a costurilor totale în raport cu costurile individuale disociate. Metoda incrementală de repartizare a costurilor ierarhizează utilizatorii individuali a unui obiect de cost în ordinea gradului de responsabilitate pentru costurile comune și ulterior folosește această ordine, pentru a repartiza costurile între utilizatori. Dezavantajul acestei metode este că, atunci când sunt mai mulți de doi utilizatori, această metodă solicită stabilirea unei ierarhii. Conform metodei incrementale, primului utilizator îi sunt repartizate în mod obișnuit cea mai mare parte a costurilor comune, motiv pentru care, majoritatea utilizatorilor în situația existenței unor costuri comune se propun a fi părți incrementale. Această metodă poate fi folosită în cazul când se constituie o nouă structură funcțională. În condițiile în care costul comun este mare și trebuie

suportat de ambele structuri funcționale, folosirea metodei incrementale poate determina părțile să intre într-o dispută pentru poziția de parte incrementală. În urma rezultatelor obținute pe bază de calcule ale costurilor efectuate de structurile funcționale ale unei entități de transport public de persoane, am validat ipoteza *(I3),* respectiv: *"Informațiile privind costurile departamentelor auxiliare sunt esențiale pentru elaborarea bugetului".* Am încheiat acest capitol cu elaborarea unui model de repartizare a veniturilor din exploatare. Analoagă cu repartizarea costurilor, repartizarea veniturilor apare atunci când veniturile se leagă de un obiect de venit, dar nu pot fi imputate într-un mod fezabil din punct de vedere economic (eficace din punctul de vedere al costurilor), un obiect al venitului este un element pentru care este nevoie de o măsurare separată a veniturilor. Veniturile reprezintă intrări de capital primite pentru produsele sau serviciile oferite clienților de către entitatea economică. În speța noastră am implementat repartizarea veniturilor, provenite din vânzarea produselor RATB clienților, prin metoda disociată și metoda incremental. Metoda disociată folosește informații specifice referitoare la produsele din pachet ca ponderi pentru repartizarea veniturilor pachetelor de produse către produsele individuale. Termenul disociat se referă la produs ca la un element separat. Repartizarea pe baza veniturilor disociate are, de asemenea, avantajul de a conferi mai multă pondere produsului care generează mai multe venituri și care determină probabil vânzările pachetului de produse. Metoda incrementală de repartizare a veniturilor ierarhizează produsele individuale din pachete în funcție de criteriile determinate de management – cum ar fi produsul din pachet cu cele mai mari vânzări – și apoi folosește această ierarhizare pentru a repartizaveniturile pachetelor de produse către produsele individuale.

Obiectivul primordial al *capitolului V*, este orientat către implementarea metodeide calculație a costurilor ABC (Activity-Based Costing), în vederea identificării informațiilor utilizării și impactului acesteia asupra performanței entităților economice din domeniul transportului public de persoane prin prezentarea abordărilor conceptuale privind metoda de calculație a costurilor ABC; identificarea metodelor de calculație utilizate în entitățile economice de transport persoane; identificarea impactului utilizării metodelor de calculație a costurilor asupra performanței entității economice de transport persoane. În vederea argumentării necesității utilizării metodei ABC în domeniul transportului public de persoane, am abordat literatura de specialitate privind contabilitatea de gestiune și clasificarea metodelor de calculație a costurilor și am procedat la introducerea anchetei bazate pe chestionar între instrumentele

calitative de colectare a datelor. Principiile de bază ale metodei de calculație a costurilor bazate pe activități constituie o analiză ce reflectă cu acuratețe costurile de producție a produselor, serviciilor și lucrărilor oferite clienților în raport cu consumul de resurse al entității economice ș itotodată, ajută la identificarea cauzelor de îmbunătățire a performanței și a rentabilității entității economice, prin completarea metodelor tradiționale de contabilitate de gestiune și calculația costurilor utilizate. În condițiile în care managerii țin cont de principiile metodei ABC (Activity-Based Costing) în deciziile lor, ameliorarea deficiențelor entității economice pe care o conduc, se va observa încă din primele stadii de aplicare ale acesteia. Astfel, managerii vor constata unele efecte pozitive privind posibiltatea reducerii costurilor. Din punct de vedere economic, entitățile economice de transport public de persoane, urmăresc utilizarea metodelor avansate de calculație a costurilor și analiză strategică, pentru realizarea unei performanțe remarcabile. În acest context, entitățile economice din domeniul transportului public de persoane, își adaptează evoluția economică, modificându-și permanent obiectivele principale și strategia. Aceste modificări au condus la adaptarea instrumentelor de gestiune privind repartizarea costurilor, urmărind creșterea performanței entitățiieconomice. Într-o entitate economică de transport public de persoane, reducerea substanțială a costurilor de producție constituie o opțiune fundamentală privind creșterea rentabilității, a maximizării profitului ce reprezintă cea mai importantă sursă de acumulare pentru creșterea veniturilor. Reducerea costurilor într-o entitate economică de transport public de persoane este o problemă amplă și complexă, întrucât, diminuarea costurilor de producție nu trebuie să afecteze calitatea bunurilor, sau serviciilor oferite, fapt ce duce la necesitatea dezvoltării activității de cercetare și proiectare. Trebuie avut în vedere că nu întotdeauna este posibilă o reducere a costurilor, întrucât sunt situații când pe anumite perioade de timp acestea pot crește din diferite cauze.în demersul acestui capitol am evidențiat aspect perivind metoda de calculație a costurilor ABC. Metoda ABC face parte dintre cele mai noi inițiative strategice în conducerea unei entități economice. În noul context economic mondial oferit de evoluțiile tehnologice și organizaționale, metodele tradiționale de gestiune nu mai pot oferi cele mai bune elemente privind organizarea și funcționarea unui sistem performant de gestiune. Metodele tradiționale de gestiune au primit de-a lungul timpului o serie de critici cu privire la faptul că utilizarea lor în continuare într-o entitate economică sub efectul inerției, poate produce un obstacol în demersului progresului ce vizează creșterea performanței. Această metodă a ultimilor decenii vizează un nou mod de gestiune îndreptată spre activitățile de bază ale entității economice, ce permite o mai bună gestionare a costurilor indirecte, într-o entitate economică din orice domeniu. Potrivit metodei ABC, atât personalul operativ, cât și lucrătorii din structurile funcționale ale entității economice, sunt solicitați să se implice în stabilirea deciziilor, având la bază experiența și competențele practice accumulate. Într-un mediu economic care se caracterizeazăprintr-un număr ridicat de entități economice din domeniul transportuluipublic de persoane, metoda ABC aduce un aport important în completarea metodelor tradiționale de calculație a costurilor. În demersul capitolului V, s-a pornit de la o abordare teoretică privind metodele de repartizare a costurilor și a continuat cu o cercetare empirică realizată la nivelul entităților economice din domeniul transportului public de persoane. Prin prezenta cercetare științifică au fost vizate metodele de calculație a costurilor utilizate în entitățile econoice de transport public de persoane, astfel au fot formulate întrebări în chestionar, iar prin răspunsurile date de către respondenți, am putut constata nivelul cunoașterii acestor metode de calculație a costurilor și disponibilitatea acestora de a le aplica. Astfel, am urmărit elaborarea unei diagnoze a contabilității de gestiune aplicată în entitățile economice de transport public de persoane din România, privind perspectivele perfecționării acesteia prin implementarea metodei de calculație a costurilor ABC, ținând seama de resursele disponibile, de avantajele și dezavantajele identificate de specialiștii în domeniu. În acest subcapitol am urmărit să acumulăm informații referitare la utilizarea metodelor de repartizare a costurilor și a veniturilor pentru creșterea performanței entităților economice de transport public de persoane. Pentru aceasta, am realizat o cercetare empirică prin utilizarea chestionarului. Am optat pentru această metodă de cercetare, pentru că am urmărit analiza opiniilor de la un număr cât mai mare de manageri economico-financiari din cadrul entităților economice de transport persoane. Obiectivul principal al chestionarului a urmărit obținerea unui număr cât mai mare de informații referitoare la "Utilizarea metodelor de repartizare a costurilor pentru creșterea performanței entităților economice de transport public de persoane". Formularea întrebărilor din structura chestionarului sunt în concordanță cu obiectivul principal al prezentei cercetări științifice, privind "utilizarea metodelor de repartizare a costurilor într-o entitate economică de transport public de persoane".

În urma analizei modalității prin care contabilitatea de gestiune își îndeplinește atributele și rolul pentru care a fost concepută, oferind un sprijin remarcabil în procesul decizional, la nivelul entităților de transport public de persoane din țara noastră, putem concluziona că, pe de o parte, interesul entităților economice privind organizarea contabilității de gestiune cu scopul utilizării datelor pentru diferite analize economice, este unul scăzut, iar pe de altă parte, în entitățile economice unde contabilitatea de gestiune este organizată, sunt aplicate, în mare măsură metodele de calulație tradiționale. Metoda globală este una dintre metodele aplicate în entitățile subvenționate de municipalitate unde susține o concepție tradițională de tratare a cheltuielilor indirecteasimilate cheltuielilor directe, fără a insista pe o manieră riguroasă de atribuire a acestora asupra elementelor de calculație. Prin rezultatele obținute în vederea utilizării metodelor cantitative în demersul extinderii metodei ABC, în urma aplicării metodei anchetei bazate pe chestionar, putem concluziona următoarele: metodele de calculație ale costurilor utilizate de entitățile economice de transport public de persoane, depind de statutul acestora și am avut ca și criteriu categoria acestora și anume entități economice subvenționate de municipalitate și entități economice cu capital privat cu o vechime mai mare sau maică de 10 ani de activitate; la nivelul entităților economice din domeniul transportului public de persoane, se folosesc diferite metode de calculație a costurilor, fiind stabilite de fiecare entitate economică în parte, atât metodele tradiționale, cât și metodele moderne; cea mai utilizată metodă de calculație a costurilor în entitățile economice subvenționate de municiplaitate este metoda globală, în timp ce entitățile economice cu capital privat având o vechime pe piață mai mare de 10 ani, utilizează în mare parte metoda ABC, iar respondenții au identificat principalele avantaje; componenta costului procesului de producție ce deține o pondere semnificativă în luarea deciziilor cuprinde cheltuielile cu materii prime și materiale urmată de cheltuielile indirecte; obiectivele principale urmărite privind creșterea performanței entității economice sunt reducerea costurilor în vederea maximizării performanței și creșterea calității serviciilor oferite.

În *capitolul VI*, am prezentat tehnica implementării metodei ABC în domeniul transportului public de persoane. Unul dintre aspectele importante care limitează aplicarea unui sistem modern de calculație al costurilor este faptul că entitățile de transport public de persoane, nu-și desfășoară activitatea într-un mediu complet concurențial. Cele mai multe entități economice, care au ca obiect de activitate transportul public de persoane, sunt deținute integral sau parțial de municipalități și nu sunt considerate ca fiind subiecți ce obțin un profit. Entitățile economice de transport public de persoane care exploatează tranzitul de călători, furnizează serviciile lor într-un sistem foarte reglementat.. În ultimele două decenii, preocupările legate de posibilele eșecuri de reglementare au condus la o reevaluare a rolului statului în organizarea acestui sector principal de activitate în economia națională. Una dintre principalele ținte ale

fiecărui furnizor de servicii de transport de persoane este să obțină eficiența acelor activități existente pe piață. Eficiența și măsurarea costurilor în cadrul RATB sunt relativ simple și restricționate din mai multe motive. În ciuda faptului că eficiența ar putea fi acceptată ca obiectiv principal al serviciului prestat, părțile interesate de structura entităților economice de transport public de persoane, nu urmăresc utilizarea de eficiență, ca obiectiv principal al managementului transportului public de persoane, ci mai de grabă continuitatea activității în condiții optime. Altfel spus, metoda ABC de calculație a costurilor, a fost adoptată de către diverse organizații internaționale ca bază pentru fundamentare a deciziilor strategice și totodată pentru creșterea performanței acestora. Principiul de bază al metodei ABC, constă în faptul că activitățile generează costuri, iar serviciile, produsele și lucrările sunt cele care generează cererea pentru respectivele activități. Astfel, putem evidenția rolul metodei ABC și anume acela de a identifica diversele activități desfășurate de către entitățile economice din orice domeniu de activitate și de a grupa activitățile care au același inductor în centre de regrupare. Entitățile economice din domeniul transportului public de persoane, sunt interesate să procedeze la reorganizarea structurilor organizatorice. Astfel orice proiect de reorganizare al unei entități economice va pleca întotdeauna de la o entitate economică existentă. În acest context, putem defini reorganizarea unei entități economice din domeniul transportului public de persoane ca fiind un proces operațional de activități. Metoda ABC stimulează entitatea economică să devină competitivă și reactivă la cerințele clienților, ale elementelor strategice obținute de către entitatea economică, sau spre care se dorește orientarea acțiunilor strategice viitoare, anticipând și deciziile ce urmează a fi luate în acest sens.

În cadrul acestui capitol am realizat o analiză comparativă a metodei globale de contabilitate de gestiune cu metoda de calculație a costurilor ABC pe o perioadă de șase luni (01.01.2017 – 30.06.2017), în cadrul RATB Metoda globală este utilizată în RATB întrucât, în fiecare unitate a regiei procesul de producție este omogen și se prestează o singură gamă de servicii, fără semifabricate sau producție în curs de execuție, la sfârșitul perioadei de gestiune.Obiectivul primordial al metodei de calculație globală constă în colectarea cheltuielilor de producție, pe un singur loc de cheltuieli, ce corespunde unităților de exploatare (depouri și autobaze), după care se stabilește costul serviciului prin raportarea cheltuielilor generale de administrație la serviciile prestate. Metoda globală de calculație a costurilor presupune o serie de procedee de grupare privind calcul și repartizarea, aceste procee respectând pașii ce urmăresc logica procesului productiv. Potrivit metodei globale, costul complet se obține prin integrarea costurilor pe măsura derulării procesului de producție. Cheltuielile de producție sunt considerate cheltuieli directe, iar cheltuielile indirecte sunt cele commune unităților, în ceea ce privește cheltuielile generale de administrație, acestea sunt înregistrate distinct și repartizate în cost la sfârșitul perioadei de gestiune. În cadrul RATB cheltuielile indirecte se evidențiază distinct pe fiecare unitate de exploatare pentru a se efectua analiza costurilor și pentru a se determina responsabilitățile. Furnizarea informațiilor contabile managementului decident, pentru fiecare structură organizatorică din cadrul regiei, asigură fundamentarea strategiilor de dezvoltare a acesteia. În cadrul RATB, contabilitatea de gestiune a fost construită în funcție de organizarea funcțională și ierarhică a regiei. În cadrul RATB, aplicarea acestei metode reprezintă variant care conduce la calcularea costului efectiv al serviciului prestat și determinarea diferențelor de cost.

Recapitulând parcursul tehnicii implementării metode ABC, putem evidenția că aceasta este foarte utilă pentru gestionarea resurselor. Transportul public de persoane ar putea fi considerat o zonă specifică aplicării metodei de calculație a costurilor ABC, bazată pe alocarea reală a costurilor existente. Importanța metodei de calculație a costurilor ABC privind analiza strategică, constă în urmărirea unei logici a finalității și cooperării pentru a descrie obiectul acțiunilor care sunt determinate la nivel intern pentru organizare. Metoda ABC poate fi asociată îmbunătățirii performanței entității economice, prin faptul că, rezultatele obținute în speța noastră prin implementarea acesteia, au confirmat beneficiile aduse de această metodă. Prin extinderea metodei ABC am demonstrat că putem reduce costurile serviciului de exploatare de la 2.986.608,06 lei, la 2.934.608,06 și creșterea veniturilor din exploatare de la 633.981,00 lei, la 685.981,00, prin reducerea numărului de vehicule pe liniile cu un grad scăzut de călători și suplimentând numărul de vehicule pe liniile cu un grad ridicat de călători.

În concluzie, având rezultatele obținute pe bază de calcule, putem afirma validarea integrală a ipotezelor (I4) "Analiza strategică prin metoda ABC, constă în determinarea unei logici a finalității și cooperării în vederea stabilirii obiectului activităților care sunt desfășurate la nivel intern pentru creșterea performanței*"*și (I5), respectiv, "Implementarea metodei de calculație a costurilor ABC, contribuie la creșterea performanței, în entitățile de transport public de persoane din România", prin care am dorit să scoatem în evidență aportul metodei ABC în deciziile manageriale privind creșterea performanței în entitățile economice de transport public de persoane. Considerăm că este necesar revizuirea modului de calculație al costului total la

entitățile economice de transport public de persoane din România, care în prezent nu răspund cerințelor contabilității de gestiune. Pentru creșterea performanței într-o entitate economică de transport public de persoane, propunem utilizarea metodei de calculaței a costurilor pe activități ABC întrucât este adecvată particularităților procesului de producție al acestui domeniu de activitate în economia națională și de asemenea, asigură activitatea managerială eficientă a entității economice în ansamblu.

## <span id="page-252-0"></span>**Contribuții proprii privind cercetarea științifică**

Demersul cercetării științifice intitulate "*UTILIZAREA METODELOR DE*  REPARTIZARE A COSTURILOR ȘI A VENITURILOR PENTRU CREȘTEREA PERFORMANȚEI ÎN ENTITĂȚILE ECONOMICE DE TRANSPORT PUBLIC DE PERSOANE" îmbină concepte prezentate atât în literatura de specialitatea românească, cât și din cea internațională, cu opinii și viziuni proprii. Obiectivul major al acestui demers științific este acela de a realiza o sinteză a rezultatelor cercetării întreprinse. Pentru a reuși să surprindem o prezentare cât mai succintă și elocventă a celor mai importante concluzii care se degajează în urma muncii depuse pentru realizarea acestei lucrări, ne propunem să apelăm la o structurare a acestor rezultate, după cum urmează:

*Contribuții privind rezultatele și concluziile desprinse în urma activității de cercetare cu caracter teoretic*

Din punct de vedere al contribuțiilor teoretice, am realizat o prezentare critică a literarturii de specialitate din domeniul transportului și contabilității, în concordanță cu mediu economic actual, coroborat cu fenomenul de globalizare și mondializare, ce deschide noi oportunități pentru entitățile economice de transport public de persoane și care au constituit subiectul primordial al demersului cercetării. Precizăm ca am adus un aport semnificativ pentru entitățile economice active în acest domeniu, prin evidențierea metodelor de calcul al costurilor utilizate de entitățile economice de transport public de persoane, precum și întocmirea unei analize critice a acestora ce a condus spre confirmarea necesității unei perfecționări, a contabilității de gestiune. Obiectivele și scopurile transportului public de persoane pot fi abordate din diferite puncte de vedere, cel mai important fiind maximizarea excedentului prin raționalizarea deciziilor financiare. Din alt punct de vedere, cel managerial, scopul vizează

realizarea creșterii economice și a echilibrului financiar.

*Contribuții privind rezultatele și concluziile desprinse în urma activității de cercetare prin analize comparative*

În urma analizei comparative a metodelor de calculație a costurilor totale în cadrul RATB, am evidențiat câteva avantaje în cazul utilizării metodei de calculație a costurilor ABC:

- Costurile totale obținute sunt mult mai reale decât costurile totale obținute în cazul metodei globale, iar acest lucru se datorează prestării serviciului de transport public de persoane, unde costurile indirecte dețin ponderea cea mai mare în cost totale.
- În prezent în majoritatea entităților economice de transport public de persoane se constată o creștere a activităților neproductive, iar metoda ABC permite alocarea costurilor indirecte pe servicii
- Metoda de calculație a costurilor ABC își focalizează atenția asupra naturii reale a comportamentului costurilor, astfel, ajungând identificarea activităților non-valoare.
- Inductorii de cost utilizați de metoda ABC pun în valoare relația directă cauză-efect între cheltuielile de alocat și bazele de alocare folosite.
- În alocarea costurilor asupra serviciilor prestate, sau asupra diferitelor segmente strategice în cadrul entității economice, prezintă flexibilitate
- Prezintă compatibilitate cu alte instrumente de gestiune
- Metoda ABC recurge la regruparea activităților de tip suport în cadrul activităților principale în cadrul entității economice. În urma analizei comparative, metoda globală nu permite efectuarea regrupărilor de activități după procese transversale și nici nu depășește limita centrelor de responsabilitate instituite.
- Prin specificul metodei ABC se poate adapta planul de conturi general din țara noastră.

Metoda de calculație a costurilor ABC prezintă și câteva incoveniente legate de:

- Complexitatea sistemului de contabilitate datorat utilizării unui număr foarte mare de informații provenite din inductorii de cost. Achiziția unui altfel de sistem nu este tocmai accesibilă, depinzând în primul rând de resursele financiare de care dispune entitatea economică.
- Există o confuzie care predomină încă în înțelegerea conceptului metodei ABC- de către unii contabili și chiar de managerii entităților economice de transport public de

persoane. Această confuzie se manifestă în special, în parcurgerea etapelor de implementare a acestei metode, punându-se un accent deosebit asupra selectării unui anumit număr de inductori de costuri în alocarea costurilor indirecte ale entității economice.

Elementele și ideile pe care le-am considerat drept aport personal la cercetarea realizată, se concretizează în următoarele propuneri pentru perfecționarea contabilității, reușind să validăm ipotezele de cercetare stabilite de la începutul tezei astfel:

*Ipoteza 1:Informațiile legate de analiza strategică a unei entități economice, constituie punctul de plecare în evaluarea entității privind identificarea factorilor de influență ai profitului și determinarea riscurilor.*

*Ipoteza 2: Mecanismul de repartizare a costurilor și de analiză a abaterilor vânzărilor, este o condiție esențială pentru desfășurarea activității, în entitățile economice de transport public de persoane.*

*Ipoteza 3: Informațiile privind costurilor departamentelor auxiliare sunt esențiale pentru elaborarea bugetului.*

*Ipoteza 4: Analiza strategică prin metoda ABC, constă în determinarea unei logici a finalității și cooperării în vederea descrierii obiectului activităților care sunt desfășurate la nivel intern pentru creșterea performanței entității economice.*

*Ipoteza 5: Implementarea metodei de calculație a costurilor ABC, contribuie la creșterea performanței, în entitățile de transport public de persoane din România.* 

În demersul cercetării am realizat obținerea informațiilor esențiale pentru a valida ipotezele propuse. Rezultatul obținut prezintă o viziune și totodată, un plus de cunoștințe cu privire la cea mai bună metodă de repartizarea a costurilor și a veniturilor pentru creșterea performanței într-o entitate economică de transport public de persoane.

*Relevanța și contribuția științifică prin valorificarea și diseminarea rezultatelor cercetării* 

În scopul diseminării rezultatelor cercetării și aprofundării domeniului studiat, contribuțiile originale ale autoarei au făcut obiectul publicării a douăsprezece articole științifice în reviste de specialitate, De asemenea autoarea a participat la conferințe științifice naționale și internaționale.

## <span id="page-255-0"></span>**Propuneri și perspective viitoare ale cercetării**

Perfecționarea contabilității de gestiune în entitățile economice de transport public de persoane ar putea fi legată de următoarele aspecte, care au fost aprofundate în lucrarea de față:

- Analiza performanței economice în entitățile economice de transport public de persoane nu reprezintă numai o cercetare științifică teoretică, ci poate constitui un important material de lucru și un posibil reper de perfecționare a modalității de utilizare a situațiilor financiare într-o lume economică complexă, aflată în continuă și accelerată transformare.
- Extinderea demersului ABC în entitățile economice de transport public de persoane,;
- Lucrarea cuprinde elemente de originalitate argumentate științific, cu privire la organizarea contabilității în entitățile economice de transport public de persoane.
- Cercetarea documentară este vastă, în raport cu literatura de specialitate românească și străină, cu legislația în vigoare.
- Demersul interdisciplinar al autoarei a constituit un suport indispensabil justei poziționări a problematicii contabile și al validării ipotezelor de cercetare.
- Diversele teorii din literatura de specialitate utilizate sunt prezentate într-un spirit critic și însoțite de un punct de vedere al autoarei.

Pe viitor aceste studii ar trebui să fie continuate de către echipe de cercetare în cadrul unor proiecte de cercetare mai ample, care necesită un volum mare de muncă. De asemenea, se impune demararea acestui proiect sub conducerea unei instituții de cercetare, precum și colaborarea cu alte centre sau grupuri de cercetători pentru a obține un grad ridicat de utilitate. Putem afirma că lucrarea de cercetare a abordat o problematică complexă și actuală, orientată asupra unor aspecte amplu dezbătute, rezultatele fiind prezentate în cadrul cercetării științifice, instrumentate din punct de vedere contabil. Afirmăm cu încredere că prezentul demers științific poate reprezenta un influent material de documentare și extindere a organizării și perfecționarii contabilității de gestiune entitățile economice de transport public de persoane.

## <span id="page-256-0"></span>