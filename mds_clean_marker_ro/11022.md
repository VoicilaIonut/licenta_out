Carmen-Elena Ruse Semnat digital de Carmen-Elena Ruse Data: 2018.11.07 14:23:37 +02'00'

UNIVERSITATEA DIN BUCUREȘTI Facultatea de Fizică Școala Doctorală de Fizică

Edward HERMANN

# DETERMINAREA COMPOZIȚIEI CHIMICE A SUBSTANȚELOR PRIN TRANSMISIA RAZELOR X

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Teză de doctorat

Conducător științific Prof. dr. Octavian DULIU

București, 2017

## **Rezumat**

<span id="page-2-0"></span>Scanarea bagajelor în vederea detectării automate a substanțelor periculoase și explozive a devenit în ultima perioada o misiune importanta în contextul creșterii amenințărilor teroriste și al fluxului de pasageri în transportul aerian. În prezent sunt folosite pentru scanarea bagajelor și detecția obiectelor/substanțelor periculoase dispozitive bazate pe principii diferite, precum: analiza chimică a urmelor de substanțe volatile, tehnici imagistice prin radiografie sau tomografie prin transmisie cu raze X, gama sau fascicule de neutroni, difracție raze X (Wells,Bradley 2012).

Razele X sunt cunoscute și folosite de mai bine de un secol, iar sursele de raze X sunt astăzi relativ ușor de realizat. Acestea sunt importante pentru puterea lor de penetrare a materialelor, dar și pentru faptul că interacționează cu orice tip de atom. Pentru a caracteriza atenuarea razelor intr-un mediu este necesară înțelegerea fenomenelor fizice care au loc la traversarea unui mediu. Coeficientul de atenuare linear **µ** este mărimea fizică care caracterizează atenuarea razelor și este strâns legată de secțiunea eficace de împraștiere **σ** prin relația:

$$
\sigma = \begin{pmatrix} \mu \\ \rho \end{pmatrix} m\_A \,/ N\_A \tag{1}
$$

unde **ρ** este densitatea mediului, **m<sup>A</sup>** este masa molara, iar **N<sup>A</sup>** numărul lui Avogadro.

În domeniul energetic de interes pentru acest studiu (10keV- 1MeV), razele X interacționează cu paturile electronice ale atomilor substanței, iar interacția nucleară este neglijabilă. Forțele implicate sunt de natură electromagnetică, iar mecanismele de interacție sunt explicate și descrise matematic de formalismul electrodinamicii cuantice.

Secțiunea eficace depinde de natura materialului (tipul atomilor constituenți) și de energia fotonilor incidenți.

$$\sigma = \operatorname{func}(\mathbf{Z}\_1, \mathbf{Z}\_2, \dots, \mathbf{Z}\_n, \operatorname{E}\_{\text{foton}}) \tag{2}$$

Cunoașterea dependenței lui **σ** de material și energie are o importanța majoră și poate servi la identificarea materialului.

Deși matematic secțiunea eficace de împrăștiere poate fi calculată cu ajutorul teoriei perturbațiilor din electrodinamica cuantica, expresia rezultată nu poate fi exprimată analitic, prin formule matematice simple, complicând foarte mult problema identificării substanțelor. De-a lungul timpului s-au încercat diverse parametrizări ce au la baza considerente teoretice sau experimentale, încercându-se diverse expresii analitice pentru relația (2) cu rezultate mai mult sau mai puțin satisfăcătoare (Smith, Martz, Kallman

2011). Problema acestor parametrizări este lipsa de generalitate, respectiv domeniul limitat de aplicabilitate.

In capitolul 4 vom prezenta mai multe metode de identificare a materialelor, bazate pe cunoașterea dependenței secțiunii eficace de atomii constituenți și de energia fotonilor.

In lucrarea de fața propunem și examinăm o metoda alternativă de analiza a obiectelor compuse dintr-un material omogen (capitolul 5) și a obiectelor compuse din straturi de material (capitolul 7). Scopul final este determinarea compoziției chimice în cazul obiectelor omogene și structura (compoziția și grosimea straturilor) în cazul obiectelor complexe, exploatând comportamentul spectral al atenuării razelor X.

In loc de a utiliza parametrizări, implicând stabilirea unei expresii analitice pentru dependența **μ=μ (E,ρ,Z),** studiul curent propune o abordare algebrică, bazată pe dependența lineară a coeficientului de atenuare a unei substanțe compuse de coeficienții de atenuare ai atomilor constituenți (Hubbell 2000).

Aceasta metodologie va fi aplicată în capitolul 6 la studiul unor materiale organice (cu focus asupra unor substanțe periculoase) a căror coeficienți de atenuare teoretici sunt afișați in baza de date XCOM NIST (Hubbell, Seltzer 2016).

În capitolul 7 vom prezenta un experiment realizat pentru a testa aplicabilitatea in practică a metodei descrise.

O alte metodă importantă pentru analiza compoziției și structurii obiectelor este analiza cantitativă a imaginilor achiziționate prin diverse tehnici, cum ar fi radiografia sau tomografia cu raze X.

În capitolul 8 vom prezenta tehnica analizei cantitative a imaginilor în caracterizarea structurii materialelor în rezultatele obținute în studiul rocilor extrase de la mare adâncime.

# **Cuvânt înainte**

<span id="page-4-0"></span>In urmă cu câțiva ani, după o îndelungată perioada în care am lucrat în domeniul dezvoltării de aplicații software, am decis să-mi reiau studiile in domeniul fizicii, la Universitatea din București, Facultatea de Fizică.

Trebuie sa mărturisesc ca am fost cucerit de pasiunea și entuziasmul cadrelor didactice, a inginerilor si fizicienilor cu care am avut norocul sa colaborez, hotărându-mă în cele din urmă să-mi schimb cariera și să continui în domeniul cercetării în fizică.

În realizarea tezei am beneficiat de îndrumare competenta și indemn permanent din partea îndrumătorilor științifici.

Țin sa mulțumesc domnului Dr. Ing. Mihai Iovea pentru sfaturile valoroase, suportul permanent acordat la realizarea acestei lucrări, si echipei Accent Pro 2000, pentru ajutorul acordat pe toata durata acestui studiu.

De asemeni țin să mulțumesc domnului Prof. Univ. Dr. Octavian Duliu pentru sprijinul acordat si sfaturile competente.

Doresc să mulțumesc cadrelor universitare de la Facultatea de Fizica București: Prof. Univ. Dr. Alexandru Jipa, Prof. Univ. Dr. Virgil Băran, Conf. Univ. Dr. Radu Paul Lungu, Conf. Univ. Dr. Mihai Dondera.

Mulțumesc soției mele care m-a sprijinit în toți acești ani și nu în ultimul rând, mulțumesc tatălui meu care mi-a fost întotdeauna mentor si model.

# **1. Introducere**

<span id="page-8-0"></span>Scanarea bagajelor în vederea detectării automate a substanțelor periculoase și explozive a devenit în ultima perioadă o misiune importantă în contextul creșterii amenințărilor teroriste și al fluxului de pasageri în transportul aerian. În prezent sunt folosite pentru scanarea bagajelor și detecția obiectelor/substanțelor periculoase dispozitive bazate pe principii diferite, precum: analiza chimică a urmelor de substanțe volatile (trace analysisis), tehnici imagistice prin radiografie sau tomografie prin transmisie cu raze X, gama sau fascicule de neutroni, difracție raze X, etc.

Razele X sunt folosite pe scară largă datorita puterii de penetrare și a faptului că pot interacționa cu orice atom.

La trecerea printr-un material, razele X sunt atenuate după o lege exponențială caracterizată de **coeficientul linear de atenuare μ**. Coeficientul linear de atenuare reprezintă probabilitatea de interacție dintre un foton și mediul străbătut pe unitatea de lungime a parcursului și are o dependența complexă de densitatea și numărul atomic Z al materialul străbătut și de energia fotonilor. S-a dovedit că dependența de densitate a coeficientului linear de atenuare este una lineara (Hubbell 1999) și poate fi separată cu ușurință. Astfel se definește **coeficientul de atenuare masic**, raportul dintre coeficientul de atenuare linear și densitatea materialului prin care trec fotonii. Coeficientul de atenuare masic nu depinde de densitatea materialului, ci doar de numărul atomic Z și de energia fotonilor incidenți E.

Dependența coeficientului de atenuare masic de energia razelor X, denumit si comportament spectral stă la baza tehnicilor dual-energy și multi-energy (Midgley 2005, McCollough and All 2105, Saversky and All 2015, Wait and All 2015).

Metoda radiografică dual-energy constă în măsurarea coeficientului de atenuare a razelor X la doua energii si compararea rezultatelor cu coeficienții de atenuare ai materialelor cunoscute (Alvarez & Macovski, 1976).

Măsurând coeficienții de atenuare la doua energii diferite: **μ1=μ1**(**ρ, Z**) si **μ2=μ2**(**ρ, Z**) , putem determina cuplu de variabile (**ρ,Z**).

Pentru substanțele compuse din mai multe tipuri de atomi poate fi definit un număr atomic efectiv **Zeff** care sa prezerve aceeași lege de dependență a coeficientului de atenuare ca și în cazul substanțelor elementale : **μE= μ (E, ρ, Zeff)**.

Metoda dual-energy implică dificultăți practice legate de producerea fascicolului de raze X dual-energy și detecția separată la energii diferite. Printre tehnicile utilizate se enumeră: *Rapid kVp Switching* (Kalender et al., 1986), *Dual X-ray source* (Flohr et

al., 2006), iar pentru detecție *Energy-sensitive sandwich detectors* (Press et al., 2002, Boll et al., 2008).

O alta problemă este dificultatea de a stabili valoarea numărului atomic efectiv **Zeff** , datorată interpretărilor multiple ale acestuia (Duvauchelle et al, 1999). In plus perechea (**ρ,Zeff**) nu este întotdeauna suficientă pentru a distinge materialul. Dezvoltarea detectorilor spectroscopici a deschis calea sistemelor multi-energy. Detectorii de tip *photon-counting* (Kang,Lee, Cho 2015, Dierickx, Yao, Witvrouwen 2016, Philipp,Tate, Purohit 2016, Becker 2016) au capacitatea de a măsura energia depozitată de fiecare foton individual la o rezoluție energetică înaltă și fac posibilă aplicarea tehnicilor radiografice și tomografice multi-energy. Un avantaj major îl reprezintă faptul ca metodele utilizează spectrul continuu al radiației X de frânare (*Bremsstrahlung*) generat de tuburile obișnuite de raze X .

În această lucrare ne propunem să examinam o metodă de analiza a obiectelor compuse din material omogen sau straturi de material pentru a detecta compoziția chimică a acestora și structura obiectelor complexe, utilizând comportamentul spectral al atenuării razelor X. În loc de a utiliza parametrizări, implicând stabilirea unei expresii analitice pentru dependența **μE= μ (E,ρ,Zeff)** ne propunem o abordare algebrică, bazată pe dependența lineara a coeficientului de atenuare a unei substanțe compuse de coeficienții de atenuare ai atomilor constituenți. Aceasta metodologie va fi aplicată la studiul unor materiale organice (cu focus asupra unor substanțe periculoase) a căror coeficienți de atenuare teoretici sunt afișați în baza de date XCOM NIST (Hubbell, Seltzer 2016).

O altă metodă investigata in acest studiu este analiza de imagine. Analiza cantitava a imaginilor obtinute prin radiografie sau tomografie reprezintă un instrument puternic in identificarea materialelor si caracterizarea structurilor macroscopice.

# **2. Razele X**

## <span id="page-10-1"></span><span id="page-10-0"></span>**2.1 Istoric**

Razele X au fost descoperite accidental în 1895 de fizicianul german Wilhelm Conrad Roentgen, în timp ce experimenta tuburi de vid. Acesta le-a denumit raze X datorita naturii necunoscute a radiației. Celebra fotografie a mâinii soției sale in care se disting cu claritate oasele degetelor si inelul a electrizat întreaga lume.

**Figura 2.1.1**: *Imaginea mâinii obținută de W.C. Roentgen cu ajutorul razelor X în decembrie 1895* Sursă imagine: http://nau.edu/cefns/labs/electronmicroprob

Razele X sunt o formă de radiație electromagnetică cu frecvența cuprinsă între 3×10<sup>16</sup> Hz si 3×10<sup>20</sup> Hz și energia in domeniul 100 eV – 1 MeV. Razele X au suficienta energie pentru a ioniza atomi și a rupe legăturile moleculare. Razele X cu energii mai mari (peste 30 keV) pot penetra obiecte relativ groase fără a fi absorbite sau împrăștiate. Aceasta proprietate a făcut ca razele X sa fie utilizate la investigarea interiorului obiectelor și vizualizarea interiorului corpurilor opace. Cele mai cunoscute aplicații sunt in domeniul medical (radiografia și tomografia medicală), domeniul securității (scanarea bagajelor), dar și în variate domenii industriale (defectoscopia prin radiografie și tomografie industrială).

## <span id="page-11-0"></span>**2.2 Producerea razelor X**

Cea mai comună metodă de generare a razelor X este prin bombardarea unui metal cu particule încărcate electric (electroni sau ioni). Un tub de raze X este un tub vidat în care electronii sunt eliberați dintr-un filament străbătut de un curent electric cu intensitate mare și accelerați într-un câmp electric puternic ( de ordinul kV) către un anod metalic. La ciocnirea electronilor cu atomii anodului o parte din energia cinetică a electronilor este convertită in radiație (numai o mica parte a energiei cinetice este convertita in radiație (<0.5%), cea mai mare parte fiind convertită în căldură) (Johns, Cunningham 1986 ) .

#### **Figura 2.2.1**: *Schema unui tub de raze X .*  Sursa imagine<http://www.schoolphysics.co.uk/>

Într-un tub de raze X au loc doua mecanisme de emisie a razelor X: Un electron ionizează atomul țintei scoțând un electron de pe un nivel interior al atomului. În acest caz se va produce o rearanjare a electronilor de pe paturile superioare, aceștia ocupând nivelele inferioare. Aceasta rearanjare este însoțită de emisia de cuante

cu energia corespunzătoare diferențelor dintre nivelele energetice. Radiația astfel emisa se numește radiație caracteristică, iar spectrul este discret.

La trecerea prin vecinătatea nucleului electronii relativiști sunt frânați in urma interacției coulombiene cu electronii atomici. Energia cinetică pierdută se transformă în cuante, radiația astfel emisă se numește radiație de frânare sau *bremsstrahlung* si are un spectru continuu.

Sursa imagine: http://www.readorrefer.in/article/X-ray-spectra---continuous-andcharacteristic-X-ray-spectra\_2935/

Spectrul tipic al unui tub de raze X (Figura 2.2.3) este combinația celor două mecanisme.

**Figura 2.2.3**: *Spectrul tipic al unui tub de raze X. Picurile K<sup>α</sup> si K<sup>β</sup> corespund mecanismului radiației caracteristice*

În alte dispozitive pentru generarea electronilor în locul filamentului încălzit se folosește un cristal piroelectric supus unor variații ciclice de temperatură (răcireincălzire) (Nagaychenko, Sanin, Yegorov, Yegorov 2003 ). Cristalele pyroelectrice generează electroni la schimbările de temperatura cu energii care pot atinge 170 keV (Rosenman, Shur, Krasik, Dunaevsky 2000).

Razele X pot fi de asemenea produse și cu ajutorul Synchrotronului – un accelerator de particule care forțează electronii să se miște pe o traiectorie circulară cu un câmp magnetic.

Accelerația unghiulară a particulelor electronilor relativiști este cea care generează radiația electromagnetică numită si radiație synchrotron. Spectrul radiației synchrotron este continuu (Bordovitsyn 1999)

**Figura 2.2.3**: *Spectrul radiației synchrotron.*  Sursa imagine: http://pd.chem.ucl.ac.uk/pdnn/inst2/prop.htm

## <span id="page-16-0"></span>**3. Fenomene fizice - interacția razelor X cu substanța**

#### <span id="page-16-1"></span>**3.1 Atenuarea radiației**

Pentru analiza fenomenelor fizice este utilă examinarea cazului unui fascicul îngust monocromatic de radiații trecând printr-un material omogen. Așa cum explică Hubbell (Hubbell 1999), variația relativă a intensității radiației este proporțională cu grosimea materialului. Constanta de proporționalitate este coeficientul de atenuare masic (μ/ρ):

$$-\frac{d\mathcal{I}}{I} = \frac{\mu}{\rho}d\mathbf{x}\tag{3.1}$$

Ecuația 3.1 poate fi integrată, obținându-se relația:

$$I(\boldsymbol{x}) = I\_0 \int\_0^{\boldsymbol{x}} e^{-\left(\frac{\boldsymbol{\mu}}{\rho}\right)^{\boldsymbol{x}}} d\boldsymbol{x} \tag{3.2}$$

În cazul în care materialul străbătut este omogen (**μ=constant**) ecuația 3.2 devine:

$$I(\mathbf{x}) = I\_0 e^{-\mu \mathbf{r}} \tag{3.3}$$

relație cunoscută ca Legea Beer–Lambert.

Coeficientul liniar de atenuare este legat de secțiunea eficace atomică de interacțiune a radiației notata **σ**, prin relația:

$$
\mu = \mathfrak{om}\_a \tag{3.4}
$$

unde *<sup>a</sup> <sup>n</sup>* reprezintă concentrația atomică a materialului:

$$\mathbf{n}\_{\rm A} = \rho \frac{\mathbf{n}\_{\rm A}}{\rm A} \tag{3.5}$$

**ρ** este densitatea, **N<sup>A</sup>** numărul lui Avogadro și **A** masa atomică. Ecuatia 3.3 se mai scrie și sub forma:

$$I = I\_0 e^{-\mathcal{X}} \tag{3.6}$$

unde **χ** se numește parametru de atenuare.

În general, interacțiunile fotonilor cu materia, care au ca rezultat absorbția sau împraștierea fotonilor individuali din fascicolul primar de radiație X sau gama pot fi clasificate ținând cont de :

-tipul țintei cu care interacționează fotonii, precum electroni, atomi sau nuclee ; -tipul evenimentului care are loc, respectiv imprăstiere, absorbție, formare de perechi, etc.

Conform clasificării interacțiunilor elementare ale fotonilor cu materia făcuta de J.H. Hubbell acestea sunt prezentate in Tabelul 3.1.

**Tabelul 3. 1**: *Clasificarea interacțiilor fotonilor cu substanța (Hubbell, 2000)*

## <span id="page-19-0"></span>**3.2 Efectul fotoelectric**

Efectul fotoelectric constă în absorbția integrală a unui foton incident de către un electron legat de atom. Fotonul incident este absorbit dispărând integral, iar electronul este ejectat de atom.

**Figura 3.1.1**: *Efectul Fotoelectric*

Electronul ejectat transportă astfel energia fotonului, mai puțin energia de legătură a electronului în atom.

$$E\_{electron} = h\nu - \mathcal{W}\_{lepton} \tag{3.2.1}$$

Electronii păturii K, care sunt cel mai puternic legați, au probabilitatea cea mai mare de a produce absorbția fotoelectrică în domeniul energetic al razelor X.

#### **Energia de prag**

Producerea efectului fotoelectric este condiționată de energia fotonului incident, care trebuie să fie mai mare decât energia de legătura a electronilor.

$$h\nu \ge W\_{legatura} \tag{3.2.2}$$

#### **Secțiunea eficace**

Secțiunea eficace de împrăștiere pentru efectul fotoelectric atomic poate fi calculată cu o precizie buna utilizând formalismul cuantic și teoria perturbațiilor de ordinul I. Aceasta a fost calculată inițial de Scofield (Scofield 1973) fără renormare, iar soluția renormată ulterior calculată de Hubbell (Hubbell, Gimm, Overbo 1980). Se calculează probabilitatea de tranziție de la o stare inițială, care constă într-un electron legat cu funcția de undă de forma −/ unde a este raza orbitei Bohr și un foton

incident cu funcția de unda ∙ , la o stare finala cu un electron liber cu funcția de unda de forma ∙/̅ .

**Figura 3.1.2**: Diagrama Feynman pentru efectul Fotoelectric

Secțiunea eficace diferențiala este (Sidney 2006)

$$\frac{d\sigma\_{\rm FE}}{d\Omega} = 4\sqrt{2} \frac{r\_e^2 Z^5}{(137)^4} \left(\frac{m\_e c^2}{\bar{h}\omega}\right)^{7/2} \frac{\sin^2 \theta \,\cos^2 \phi}{\left(1 - \frac{\nu}{c} \cos \theta\right)^4} \tag{3.2.3}$$

Integrând relația 2.1.2 obținem secțiunea totală:

$$
\sigma\_{\rm FE} = 4\sqrt{2}\sigma^0 \frac{Z^5}{(137)^4} \left(\frac{m\_e c^2}{\bar{h}\omega}\right)^{\frac{7}{2}} \tag{3.2.4}
$$

**Figura 3.2.3**: *Secțiunea eficace a efectul fotoelectric pentru diverse materiale* Sursa imagine: physics.queensu.ca<http://www.physics.queensu.ca/~phys352/lect17.pdf>

La energii mici secțiunea eficace este proporțională cu **E-1** , iar la energii mari este proporționala cu **E-3/2** .

## <span id="page-21-0"></span>**3.3 Efectul Compton (împrăștierea necoerenta)**

Efectul Compton constă în împrăștierea unui foton pe un electron liber sau slab legat, după interacțiune fotonul modificându-și energia și direcția de propagare, iar electronul primind un anumit impuls.

**Figura 3.3.1**: *Diagrama Feynman pentru efectul Compton*

#### **Secțiunea eficace**

În cea mai mare parte a domeniului energetic în care împrăștierea Compton are o contribuție majoră la secțiunea eficace totală, este aplicabilă teoria Klein-Nishina (electrodinamică cuantică, perturbații de ordinul I):

$$\frac{d\sigma\_{\mathcal{C}}}{d\Omega} = F\_{KN}\frac{r\_e^2}{2} \left(1 + \cos^2\theta\right) \tag{3.3.1}$$

$$F\_{KN} = \left(\frac{1}{1 + A(1 - \cos\theta)}\right)^2 \left\{ 1 + \frac{A(1 - \cos\theta)^2}{[1 + A(1 - \cos\theta)](1 + \cos^2\theta)} \right\} \tag{3.3.2}$$

$$\text{unde A este}\tag{3.3.8}$$

$$A = \frac{h\nu}{m\_{\text{eff}}c^2}\tag{3.3.3}$$

Depărtarea de la aceasta teorie are loc la energii joase datorită efectelor de legătura a electronilor în atom și la energii înalte datorită posibilității emisiei unui foton adițional (efectul Compton dublu).

**Figura 3.3.2**: *Secțiunea eficace si transferul de energie pentru efectul Compton.* Sursa imagine: physics.queensu.ca<http://www.physics.queensu.ca/~phys352/lect17.pdf>

Practic secțiunea eficace a efectului Compton nu depinde de numărul atomic Z al țintei. Dependența de energie: secțiunea eficace atomica a împrăștierii Compton este la energii înalte invers proporțională cu energia fotonilor :

$$
\sigma\_{\mathcal{C}} \ll \mathbf{E}^{-1} \tag{3.3.4}
$$

## <span id="page-23-0"></span>**3.4 Împrăștierea Rayleigh (împrăștierea coerentă)**

Împrăștierea Rayleigh este procesul în care fotonii incidenți sunt împrăștiați elastic de electronii legați ai atomului. Ca urmare a interacției, atomul nu este nici excitat si nici ionizat.

În urma împrăștierii Rayleigh fotonii nu își modifică energia, din acest motiv împrăștierea se numește împrăștiere coerenta, iar fenomenul este o consecință a caracterului ondulator al radiației.

Împrăștierea coerentă se produce la energii mici și este frecventă la impraștierea fotonilor pe substanțe cu număr atomic Z mare.

Secțiunea eficace de împrăștiere pentru fotonii nepolarizați este (Hubble 1999):

$$
\sigma\_{Rayigh} = \pi r^2 e^{\int\_{-1}^{1} \left(1 + \cos^2 \theta\right) [F(q, \mathbb{Z})]^2 d(\cos \theta)}\tag{3.4.1}
$$

**Figura 3.3.1**: *Secțiunea eficace pentru împrăștierea Rayleigh si Compton* Sursa imagine: physics.queensu.ca<http://www.physics.queensu.ca/~phys352/lect17.pdf>

#### <span id="page-24-0"></span>**3.5 Efectul generare de perechi și generarea de tripleți**

Ambele efecte se produc prin interacția unui foton cu un câmp electric puternic produs de nucleul atomic (in cazul generării de perechi) sau de un electron in cazul generării de triplețti.

**Figura 3.5.1**: *Diagramele Feynman pentru generare de perechi respectiv generarea de tripleti.*

In ambele efecte energia de prag a fotonului incident este:

$$(h\nu)\_{min} = 2m\_0 c^2 \left(1 + \frac{2m\_0 c^2}{2\mathcal{M}c^2}\right) \tag{3.5.1}$$

Unde m<sup>0</sup> este masa de repaus a electronului, iar M este masa nucleului în cazul generării de perechi sau masa electronului în cazul generării de tripleți:

 ≡ ℎ ≡ <sup>0</sup>

Din relația 2.4.1 se deduce în mod evident că energia minimă a fotonului incident pentru a fi posibila reacția este:

$$\mathbf{E\_{\text{grag}}} = \mathbf{2m\_0c}^2 = \mathbf{1.022} \mathbf{MeV} \tag{3.5.2}$$

#### **Secțiunea eficace de împrăștiere la generarea de perechi**

Bethe și Heitler (1934) au derivat expresia secțiunii atomice diferențiale pentru generarea de perechi:

$$\frac{dK\_{GP}}{dT\_{\text{e}}} = \sigma\_0 \frac{Z^2}{r\_{disp}} \text{ } P \tag{3.5.3}$$

Unde σ<sup>0</sup> este definită:

$$
\sigma\_0 \approx \frac{3^2}{137} \tag{3.5.4}
$$

cu *r<sup>0</sup>* reprezentând raza clasică a electronului.

Cantitate P este o funcție care depinde puternic de energia fotonului, aproape

independenta de numărul atomic Z.

**Tdis**<sup>p</sup> reprezintă energia cinetică disponibilă:

$$T\_{\rm disp} = h\nu - (h\nu)\_{\rm min} \tag{3.5.5}$$

Integrând relația 3.4.3 obținem:

$$
\sigma\_{\rm GP} = \sigma\_0 Z^2 \bar{P} \tag{3.5.6}
$$

Dacă considerăm interacția ca fiind îndepărtată de nucleu, electronii orbitali vor produce o ecranare a câmpului electric nuclear. În cazul în care această ecranare este neglijată, P nu depinde de Z și avem doar o ușoara dependenșa logaritmică de energie:

$$P \approx 28 \ln \left( \frac{h\nu}{m\_0 c^2} \right) - \frac{218}{27} \tag{3.5.7}$$

În cazul în care ecranarea nu este neglijată, P depinde slab (logaritmic) de Z si practic nu depinde de energie:

$$P \approx \frac{28}{9} \ln(183 \, Z^{-1/3}) - \frac{2}{27} \tag{3.5.8}$$

Există o mare similaritate între generarea de perechi și împrăștierea Compton.

$$
\sigma\_{GP} = \frac{r\_0}{137} Z^2 \left(\frac{28}{9} \ln\left(183 Z^{-1/3}\right) - \frac{2}{27}\right) \tag{3.5.9}
$$

#### **Secțiunea eficace de împrăștiere la generarea de tripleți**

Expresia secțiunii diferențiale este similară cu cea a generării de perechi cu excepția dependenței de Z si a unui factor C legat de schimbul de electron:

$$
\sigma\_{GTrip} = \frac{\sigma\_{GP}}{\mathcal{Z}\mathcal{C}} = \frac{\sigma\_0 Z \bar{P}}{\mathcal{C}} \tag{3.5.10}
$$

Unde dependența factorului C de Z este neglijabila:

$$\begin{array}{ll} \mathcal{C} = 1.6 \pm 0.2 & \text{pentru 5MeV} < h\nu < 20 \text{ MeV} \\ \mathcal{C} = 1.1 \pm 0.1 & \text{pentru 20 MeV} < h\nu < 100 \text{ MeV} \end{array}$$

#### <span id="page-26-0"></span>**3.6 Fotoabsorbția nucleara**

În reacția de fotoabsorbție nucleară un foton este absorbit de nucleu. După absorbție pot fi emiși neutroni sau fotoni, iar nucleul va suferi transformări.

În general energia de prag a fotonilor incidenți pentru producerea acestor reacții este mai mare de 1MeV, iar probabilitatea de producere a efectului este mult mai scăzută decât a celorlalte efecte.

#### <span id="page-27-0"></span>**3.7 Coeficientul de atenuare pentru substanțe compuse și amestecuri**

Așa cum s-a arătat, pentru elementele pure secțiunea eficace și implicit coeficientul de atenuare variază cu energia și cu numărul atomic Z.

În general procesele sunt independente unul de celalalt și contribuția fiecăruia la secțiunea eficace reprezintă un factor aditiv (Hubbel 1999).

$$
\sigma\_{\text{total}} = \sigma\_{F\_{\text{Foto}}} + \sigma\_{C\_{\text{Compiton}}} + \sigma\_{\text{Rayleigh}} + \sigma\_{G\text{Piton}} + \sigma\_{G\text{Tip}} + \sigma\_{F\_{\text{FatoNucl}}} \tag{3.7.1}
$$

Această relație se aplică (conform ecuației 2.2) și pentru coeficientul total de atenuare linear,

$$
\mu\_{\text{total}} = \mu\_{\text{Foo}} + \mu\_{\text{Companion}} + \mu\_{\text{Rayleigh}} + \mu\_{\text{GPtatom}} + \mu\_{\text{GTup}} + \mu\_{\text{FooNucl}} \tag{3.7.2}
$$

și in mod evident si coeficienților de atenuare masici:

$$
\mu\_{(n)\text{total}} = \mu\_{(n)\text{Foo}} + \mu\_{(n)\text{Compour}} + \mu\_{(n)\text{Poly}} + \mu\_{(n)\text{GPup}} + \mu\_{(n)\text{GPup}} + \mu\_{(n)\text{FooNul}} \tag{3.7.3}
$$

În figura 3.7.1 sunt reprezentate curbele contribuțiilor efectelor la coeficientul de atenuare masic total, putând fi remarcate domeniile energetice în care efectele sunt relevante.

**Figura 3.7.1:** *Reprezentarea curbelor μ masic în funcție de energia fotonilor la Aluminium (Z=23).*

**Tabelul 3.7.2**: *Contribuția efectelor diferite la coeficientul masic de atenuare pentru Aluminium (Z=23) .*

În studiul nostru energia fotonilor incidenți va fi de sub 1 MeV, iar in acest domeniu generarea de perechi sau tripleți și fotoabsorbția nucleară sunt irelevante.

In figura 3.7.2 este reprezentat coeficientul de atenuare masic total, pentru mai multe materiale.

#### Figura 3.7.2**:** *Reprezentarea curbelor μ masic in funcție de energie pentru diverși atomi.* Sursa imagine: File Exchange – Matalb

https://www.mathworks.com/matlabcentral/fileexchange/12092-photonattenuation-2/content/html/PhotonAttenuation\_Tutorial.html

Variația atenuării în funcție de energie este diferită de la un material la altul, această diferență stând la baza metodelor de identificare a materialelor cu ajutorul transmisiei razelor X.

Pentru substanțe chimice compuse și amestecuri omogene coeficientul de atenuare se determină ca fiind media ponderată .

$$\frac{\mu}{\rho} = \sum\_{i} w\_{i} \frac{\mu\_{i}}{\rho\_{i}} \tag{3.7.4}$$

Unde *<sup>w</sup>i* reprezintă fracția masică a elementului constituent *i* din substanța compusă studiata (NIST, 2016).

# <span id="page-30-0"></span>**4. Metode de identificare a materialelor utilizând razele X**

După cum am arătat în capitolul precedent, coeficientul de atenuare masic al razelor X depinde de energia fotonilor incidenți și de natura materialului.

Pentru substanțele elementale (alcătuite din elemente pure) dependența de material se exprimă prin dependența de numărul atomic Z.

Pentru substanțele compuse omogene coeficientul de atenuare masic este conform relației (3.7.4) media ponderata a coeficienților masici elementali.

Metodele existente de determinare a materialelor cu ajutorul razelor X se bazează pe analiza dependenței spectrale a coeficientului masic de atenuare.

## <span id="page-30-1"></span>**4.1 Fluorescența cu raze X (X-Ray Flourescence -XRF)**

Această metodă utilizează surse de raze X de energii mici, identificând materialele cu ajutorul crestelor de absorbție (vezi figura 3.7.2). Datorită energiilor mici se detectează radiația împrăștiată înapoi la suprafața obiectului.

**Figura 4.1.1:** *Schema dispozitivului de fluorescență cu raze X* Sursa imagine: https://xos.com/technologies/xrf/

Pentru detecție se folosește un detector spectroscopic sau un cristal difractor, care permite selecția canalului energetic prin selecția unghiului fascicolului împrăștiat. Energia crestelor de absorbție corespunde energiei straturilor energetice interioare, mai puternic legate (în general startul K), aceasta fiind de ordinul keV, in domeniul razelor X moi. Informația legata de energia straturilor energetice ale atomilor este extrem de relevanta pentru identificarea atomilor, XRF fiind o tehnica cu rezultate precise similare spectroscopiei. Dezavantajul metodei este legat de energia joasa a razelor X, insuficientă pentru penetrarea materialelor. XRF este aplicata în general la scanările de suprafața (Beckhoff, 2006, Jenkins, 2000).

## <span id="page-32-0"></span>**4.2 Difracția cu raze X (XRD)**

Această tehnică aplicata încă din 1913 de **W.H. Bragg** la studiul cristalelor, a cunoscut recent noi dezvoltări, fiind aplicată și pentru determinarea materialelor care nu au structură cristalină (materiale amorfe).

Metoda se bazează pe caracterul ondulatoriu al razelor X.

Un fascicol colimat de raze X este direcționat către obiect. Intensitatea radiației reflectate este măsurată cu un detector spectroscopic în timp ce sursa și detectorul se rotesc.

Interferența constrictivă se realizează când razele incidente satisfac ecuația Bragg:

$$\mathfrak{m}\grave{\omega} = \mathfrak{Z}\,d\sin\,(\theta)\tag{4.2.1}$$

**Figura 4.2.1:** *Difracția razelor X – condiția Bragg nλ = 2 d sin (θ)*

Spre deosebire de substanțele cristaline, spectrul de difracție al substanțelor amorfe este continuu (Figura 4.2.2).

Pentru un gaz ideal sau un lichid ideal probabilitatea de a găsi o molecula într-un interval de timp în unitatea de volum este constantă. Astfel aceste sisteme sunt considerate din punct de vedere macroscopic uniforme și izotrope. Orice ordonare locala a moleculelor se poate referi la molecule izolate și este strict legată de structura internă a moleculelor.

În realitate (cazul sistemelor neideale) se vor forma aranjamente dense și rigide de molecule în care poziția relativa a moleculelor apropiate e dictată de forțele dintre molecule. Aceste structuri vor dicta forma spectrului de difracție.

**Figura 4.2.2:** *Spectrul de difracție măsurat pentru o substanța - H2O in stare lichidă* Sursa imagine: http://tricliniclabs.com/directory/solid-state-developmentservices/physical-and-analytical-chemistry/amorphous-materials-and-solid-dispersionscharacterization-development.html

## <span id="page-34-0"></span>**4.3 Tehnici de analiză automata a imaginii**

Obiectele periculoase din bagaje pot fi identificate după forma lor. Metoda tradițională de investigare constă în scanarea obiectelor cu ajutorul razelor X și analiza imaginilor de către un operator. Această metodă a fost elaborata in 1970. Treptat obiectele periculoase au devenit tot mai greu de identificat, implicând necesitatea introducerii unor tehnici mai avansate pentru detecție, care sa permită detecția automata a obiectelor și materialelor periculoase. Printre aceste tehnici se numără (Wilkie, Wood):

- Radiografia prin transmisie cu raze X
- Metode bazate pe împrăștierea inapoi (X-ray backscattering)
- Sisteme dual energy
- Tomografie computerizată

Sistemele tomografice cu raze X presupun mișcarea obiectului sau al ansamblului sursa-detector, obținându-se un număr mare de proiecții. Proiecțiile obținute sunt utilizate pentru reconstruirea imaginii secțiunii obiectului. Procesul de reconstrucție presupune utilizarea unor programe de calculator, existând mai multi algoritmi pentru reconstrucție. În mare acești algoritmi se impart in următoarele familii:

- algoritmi analitici, care implică utilizarea unor funcții analitice de reconstrucție.
- algoritmi de reconstrucție algebrici, care implica rezolvarea sistemului de ecuații printr-un calcul matricial simplul
- algoritmi de reconstrucție iterativi, ce presupun minimizarea unei funcții depinzând de valorile proiecțiilor calculate la un pas al iterației si valorile proiecțiilor măsurate, printr-un proces iterativ convergent;

Procesul de reconstrucție are ca rezultat matricea coeficienților de atenuare liniari **μij** asociata secțiunii obiectului scanat. Matricea coeficienților de atenuare poate fi reprezentată grafic cu nuanțe diferite de gri, obținându-se imaginea secțiunii. Imaginile tomografice sunt interpretate in mod tradițional de un operator uman, dar dezvoltarea tehnicilor de analiza automată a imaginilor a permis înlocuirea operatorului uman cu programe informatice complexe capabile sa distingă obiecte și texturi pe care ochiul uman nu le poate observa.

Astfel de tehnici sunt utilizate cu succes în medicină, microbiologie și geologie (Glasbey & Horgan 1995), dar si in sistemele de securitate. În capitolul 8 vom prezenta in detaliu studiul realizat pentru caracterizarea materialelor

investigând fragmente de roci extrase de la o adancime 1844 m.

#### <span id="page-35-0"></span>**4.4 Determinarea numărului atomic efectiv - Z efectiv**

După cum am explicat in capitolul 4, coeficientul de atenuare masic pentru o substanță elementală (substanța care are in compoziție un singur tip de atomi) depinde de numărul atomic Z si de energia fotonilor incidenți:

$$
\mu^a\_{\,\,m\,\rm{asic}} = f(Z, E) \tag{4.4.1}
$$

În cazul unei substanțe compuse din mai mulți atomi coeficientul de atenuare masic depinde de energia fotonilor incidenți si de numărul atomic al fiecărui atom constituent, dar și de ponderea masică a fiecărui atom:

$$
\mu^{\text{subst}}\_{\text{mascic}} = f(Z\_{1,}Z\_{2}\dots Z\_{n}, W\_{1}, W\_{2}, \dots, W\_{n}, E) \tag{4.4.2}
$$

Secțiunea eficace este:

$$
\sigma\_{\text{subst}} = \Sigma\_{i=1}^n n\_i \sigma\_i \tag{4.4.3}
$$

În acest caz este utilă definirea unui număr atomic efectiv **Z efectiv** care să caracterizeze proprietățile fundamentale ale substanței în termenii unei substanțe elementale.

Astfel , atomii unei molecule ar putea fi înlocuiți cu un număr egal de atomi identici, având numărul atomic în număr real (nu neapărat întreg) Z efectiv.

$$
\sigma\_{\text{subst}} = n \sigma\_a = n Z\_{eff} \,\sigma\_e \tag{4.4.4}
$$

Unde reprezintă secțiunea eficace atomica, iar secțiunea eficace electronică:

$$
\sigma\_a = \frac{1}{n} \Sigma\_l n\_l \sigma\_l \tag{4.4.5}
$$

$$
\sigma\_e = \frac{1}{n} \Sigma\_i n\_i \frac{\sigma\_l}{z\_l} \tag{4.4.6}
$$

 reprezinta secțiunea eficace a fiecarui atom constituent, aceasta fiind legata de coeficientul de atenuare prin relația:

$$
\sigma\_{\dot{l}} = \frac{A\_{\dot{l}}}{N\_A} \left(\frac{\mu}{\rho}\right)\_{\dot{l}} \tag{4.4.7}
$$

Utilizând ecuațiile (4.4.7) si (4.4.5) obținem expresia numărului atomic efectiv:

$$Z\_{eff} = \frac{\Sigma\_{i} w\_{i} A\_{i} \left(\frac{\mu}{\rho}\right)\_{i}}{\Sigma\_{f} w\_{f} \frac{A\_{j}}{Z\_{f}} \left(\frac{\mu}{\rho}\right)\_{i}} \tag{4.4.8}$$

Unde *wi* reprezintă fracția molara a constituentului *i*.

Astfel, legea atenuării pentru substanțele elementale ar putea fi aplicată și în cazul substanțelor compuse, înlocuind numărul atomic cu numărul atomic efectiv:

$$
\mu^{\text{subst}}\_{\text{mascic}} = f(Z\_{eff}, E) \tag{4.4.9}
$$

Numărul atomic efectiv reprezintă un criteriu important pentru identificarea substanțelor ecuația 4.4.3 reduce substanțial numărul variabilelor în caracterizarea coeficientului de atenuare.

Există mai multe metode pentru evaluarea numărului atomic efectiv, una din cele mai populare parametrizări implică o simpla dependența de tip putere (Murty 1967):

$$Z = \sqrt[p]{\sum f\_i Z\_i^{\;p}} \tag{4.4.10}$$

Unde *fi* sunt fracțiile electronice ale fiecărui element constituent, iar *p* este un numar real pozitiv. Mayneord a folosit valoarea 2,94 pentru exponentul *p* (Mayneord 1937).

Determinarea numărului atomic efectiv se bazează pe tehnici dual-energy și multienergy, exploatând comportamentul spectral al coeficientului de atenuare.

Exista două mari clase de sistemele dual-energy :

- sisteme care folosesc expunerea dublă;
- sisteme care folosesc o singură expunere și sisteme de detectori capabile să măsoare fluxul de fotoni în domenii de energii diferite.

Din clasa sistemelor cu expunere dubla fac parte sistemele care utilizează doua surse cu spectre diferite si sistemele care utilizează un singur tub alimentat succesiv la tensiuni diferite (rapid kVp switching).

Din clasa sistemelor cu o singură expunere, cel mai simplu sistem de detecție constă din doua straturi de detectori separate de un filtru. Astfel unul din straturile de detectori va înregistra fotonii din orice regiune a spectrului, iar celalalt strat va înregistra doar fotoni care reușesc sa străbată filtrul – deci energia medie a radiației detectate de acest strat va fi mai mare (figura 4.4.1) . Acest efect se mai numește si întărirea radiației (*beam hardening effect*).

In ambele cazuri sunt utilizate doua domenii energetice – domeniul energiilor joase (*LE*) si domeniul energiilor înalte (*HE*).

**Figura 4.4.1:** *Spectrul unui tub de raze X înainte (curba verde) și după (curba roșie) aplicarea unui filtru de aluminiu.* 

Determinarea experimentală a numărului atomic efectiv Z presupune cunoașterea explicită a dependenței coeficientului de atenuare masic de E și Zeff, în ecuația (4.4.9). În majoritatea cazurilor se utilizează o expresie analitica care aproximează contribuția efectului fotoelectric si generarea de perechi, de exemplu:

$$\left(\frac{\mu}{\rho}\right) = \alpha(E)Z\_{eff}^4 + \beta(E)Z\_{eff} + \gamma(E)Z\_{eff}^2\tag{4.4.11}$$

Unde α, β si γ reprezintă contribuțiile individuale aduse de efectul fotoelectric, Compton si generare de perechi.

În cazul în care se folosesc surse cu energii mai joase de 1.2 MeV, contribuția efectului generare de perechi devine nula. In cazul surselor cu energii înalte (*E>1.2 MeV* ) contribuția efectului fotoelectric este neglijabila.

Ecuația 4.4.11 poate fi scrisa individual pentru domeniile energetice *LE* si *HE*, rezultând un sistem de ecuații cu două necunoscute : ρ si Zeff.

Densitatea poate fi eliminata imediat impartind cele doua ecuații:

$$\frac{\mu\_{\rm LE}}{\mu\_{\rm HE}} = \frac{\alpha\_1 Z\_{eff}^4 + \beta\_1 Z\_{eff} + \gamma\_1 Z\_{eff}^2}{\alpha\_2 Z\_{eff}^4 + \beta\_2 Z\_{eff} + \gamma\_2 Z\_{eff}^2} \tag{4.4.12}$$

Unde 1, 2, 1, 2, 2, <sup>2</sup> sunt valorile funcțiilor , , calculate in domeniul energiilor joase și al energiilor înalte.

Din expresia 4.4.12 se poate calcula numărul atomic efectiv după determinarea coeficientului linear de atenuare la energii joase și la energii înalte.

Această metodă permite atât determinarea numărului atomic efectiv cât și a densității substanței investigate (densitatea se obține înlocuind valoarea Zeff in ecuația 4.4.11 ).

Perechea de variabile (ρ, Zeff) este utilă pentru identificarea anumitor substanțe compuse, totuși există multe substanțe cu valori aproape identice atât ale densității cât și al numărului atomic efectiv.

În plus, variabilele Z si E nu pot fi separate în mod trivial în expresia coeficientului de atenuare, rezultând o dependență a numărului atomic efectiv (Taylor, Smith, Dossing, Franich 2012) Robust calculation of effective atomic numbers: The Auto-Zeff software, MEDICAL PHYSICS · APRIL 2012):

$$
\mu^{\text{Subst}}\_{\text{|massive}} = f(Z\_{eff}(E), E) \tag{4.4.13}
$$

Aplicatia AutoZeff (Taylo et al 2012) permite calculul rapid al numarului atomic efectiv, având la bază definitia acestei cantități ( ecuația 4.4.8).

In figura (4.4.2) este reprezentată dependența de energie a numarului atomic efectiv al apei calculat cu AutoZeff.

**Figura 4.4.2:** *Variația numărului atomic efectiv al apei cu enegia, calculată cu AutoZeff.* 

Se poate constata ca deși Z efectiv nu este o constanta de material, există in general un domeniu energetic (0,5 - 5 MeV) in care Z efectiv variază foarte puțin cu energia.

In rezultatele experimentale enuntarea unei valori unice pentru Z efectiv este de fapt rezulatatul medierii valorilor *Zeff(E)* cu ponderea spectrala a radiției incidente.

# <span id="page-42-0"></span>**5. Analiza materialelor utilizând comportamentul spectral al transmisiei razelor X**

In capitolul precedent am prezentat câteva metode pentru identificarea materialelor utilizând razele X. O proprietate importantă este caracterul spectral al atenuării, cu alte cuvinte dependența coeficientului de atenuare de energia fotonilor incidenți. Mai mult, această dependență diferă de la un material la altul, reprezentând un criteriu posibil pentru identificarea materialelor. Comportamentul spectral al atenuării stă la baza spectroscopiei de fluorescență cu raze X (XRF), dar și la baza metodelor care implică determinarea numărului atomic efectiv. Am amintit tehnica dual energy, care implică diverse dificultăți tehnice privind fie sursele de raze X fie sistemele de detecție. Dezvoltarea detectorilor spectroscopici de tip *Photon Counter* a deschis calea metodelor de analiză multi-energy. Un mare avantaj al acestor metode este faptul că tuburile clasice (descrise in capitolul 2.2) emit deja multi-energy. In cele mai multe cazuri tehnica multi-energy, este de fapt o extensie a metodelor dual-energy, prezentate în capitolul 4.4, utilizându-se parametrizări ale coeficienților de atenuare în funcție de energie. În acest capitol vom prezenta o metodă diferită, care implică formalismul algebrei lineare în determinarea materialelor.

#### <span id="page-42-1"></span>**5.1 Determinarea compoziției chimice pentru substanțe omogene**

Considerăm cazul unui corp compus dintr-o substanță omogenă necunoscută. Ne propunem ca prin experimente de transmisie a razelor X prin obiect să identificăm substanța necunoscută.

Pentru un fascicul de raze X la o energie data, absorbția este descrisă de legea lui Beer așa cum a fost descris in capitolul 3:

$$I = I\_0 e^{-\mu x} \tag{5.1.1}$$

Unde s-au folosit următoarele notații:

*I<sup>0</sup> –* intensitatea fascicolului incident la o energie dată

*I -* intensitatea fascicolului emergent, dupa atenuarea selectivă prin obiectul investigat

*x*- grosimea materialului din care este făcut obiectul investigat

*µ* – coeficientul de atenuare linear al materialului din care este făcut obiectul investigat

După cum se știe, coeficientul de atenuare linear depinde de energie și de materialul străbătut de razele X.

Coeficientul de atenuare masic se definește ca fiind raportul dintre coeficientul de atenuare liniar și densitatea *ρ* a substanței ≝ .

Pentru o substanță compusă, la o energie dată, coeficientul de atenuare masic al acesteia este media ponderată a coeficienților de atenuare masici ai atomilor constituenți, cu ponderile egale cu procentul masic al fiecărui element chimic din materialul scanat:

$$\frac{\mu\_{substata}}{\rho\_{substanta}} = \Sigma\_{elemente} \left[ \mathcal{C}\_{element} \frac{\mu\_{element}}{\rho\_{element}} \right] \tag{5.1.2}$$

$$
\Sigma\_{elemente} \mathcal{C}\_{element} = 1 \tag{5.1.3}
$$

Putem generaliza ecuațiile (5.1.2) și (5.1.3) considerând ca sumarea se face peste toate elementele chimice cunoscute, cu ponderea masică nulă pentru elementele care nu fac parte din componenta materialului:

#### = 0 *dacă elementul i nu apare în componența materialului.*

Lista elementelor care pot alcătui materialul scanat poate fi diminuată, excluzând gazele nobile, elementele chimice rare și alte elemente a caror probabilitate sa apară în compoziția materialelor scanate e scazută. În continuare ne vom referi doar la elementele chimice a căror probabilitate de a fi detectate în materialul scanat este acceptabilă.

Prin măsurarea intensității radiației incidente și a celei emergente la o energie dată se poate determina din ecuația (5.1.1) produsul dintre coeficientul de atenuare și grosimea materialului.

$$\ln\left[\frac{I}{I\_0}\right] = -\mu \cdot x \tag{5.1.4}$$

Înmulțind ecuațiile (5.1.2) și (5.1.3) cu densitatea substanței și grosimea materialului, și folosind notația ≝ obținem:

$$\times \cdot \mu\_{\text{substrate}} = \Sigma\_{\text{elemente}} \left[ A\_{\text{element}} \left( \frac{\mu}{\rho} \right)\_{\text{element}} \right] \tag{5.1.5}$$

$$
\Sigma\_{elemente} A\_{element} = \propto \rho\_{substanta} \tag{5.1.6}
$$

Sursa de raze X emite fotoni cu energii cuprinse în intervalul Eminim și Emaximum (un spectru energetic tipic a fost prezentat in capitolul 2, în figura 2.2.3). Detectorii spectroscopici au capabilitatea de a raporta intensitatea radiațiilor pentru

intervale predefinite de energie, divizând intervalul [Eminim , Emaximum ] în intervale egale (canale) de lărgime ΔE denumite și binuri:

$$\begin{aligned} \mathbf{B}\_1 &= [\mathbf{E}\_{\min}, \mathbf{E}\_{\min} + \Delta \mathbf{E} \mid \} \\ \mathbf{B}\_2 &= [\mathbf{E}\_{\min} + \Delta \mathbf{E}, \mathbf{E}\_{\min} + 2\Delta \mathbf{E} \mid \} \\ \mathbf{B}\_3 &= [\mathbf{E}\_{\min} + 2\Delta \mathbf{E}, \mathbf{E}\_{\min} + 3\Delta \mathbf{E} \mid \} \\ \dots \\ \mathbf{B}\_n &= [\mathbf{E}\_{\min} + (2\text{n-1})\Delta \mathbf{E}, \quad \mathbf{E}\_{\max} \} \end{aligned}$$

Intensitatea radiației incidente detectată în canalul *B<sup>n</sup>* va fi notată *I0(Bn)* sau *I0n ,* iar intensitatea radiației emergente detectată în canalul *Bn* va fi notata *I(Bn)* sau *I<sup>n</sup>* . Coeficienții lineari de atenuare depind de energie, deci vor avea valori diferite pentru fiecare canal, Vom nota cu **μ<sup>n</sup>** coeficienții corespunzători canalului energetic *Bn.*

Ecuația (5.1.4) poate fi scrisă individual pentru fiecare canal energetic:

$$\begin{aligned} \boldsymbol{\chi}\mu\_{\text{substrate},1} &= \sum\_{\boldsymbol{e}|\text{element},2} \left[ A\_{\boldsymbol{e}|\text{element}} \left( \frac{\mu\_1}{\rho} \right)\_{\text{element}} \right] \\ \boldsymbol{\chi}\mu\_{\text{substrate},2} &= \sum\_{\boldsymbol{e}|\text{element}} \left[ A\_{\boldsymbol{e}|\text{element}} \left( \frac{\mu\_2}{\rho} \right)\_{\text{element}} \right] \\ \boldsymbol{\chi}\mu\_{\text{substrate},3} &= \Sigma\_{\text{element}} \left[ A\_{\boldsymbol{e}|\text{element}} \left( \frac{\mu\_3}{\rho} \right)\_{\text{element}} \right] \\ \boldsymbol{\chi}\mu\_{\text{substrate},n} &= \sum\_{\boldsymbol{e}|\text{element}} \left[ A\_{\boldsymbol{e}|\text{element}} \left( \frac{\mu\_n}{\rho} \right)\_{\text{element}} \right] \end{aligned} \tag{5.1.7}$$

Pentru fiecare element chimic, densitățile și coeficienții de atenuare la energii diferite sunt mărimi cunoscute, iar produsele (**x** *·* **μsubstanta**) sunt derivate din intensitățile măsurate conform ecuației (5.1.4) pentru fiecare canal energetic.

Considerând necunoscute cantitățile *Aelement. ,* ecuațiile (5.1.7) alcătuiesc un sistem de ecuații linear, numărul ecuațiilor din sistem (numărul canalelor energetice) este în general mai mare decât numărul necunoscutelor *Aelement* (numărul de elemente posibile), sistemul astfel creat fiind supradeterminat.

Pentru găsirea soluțiilor se aplica metoda celor mai mici pătrate pentru valori pozitive (de exemplu metoda "*Non Negative Least Squares"*).

Rezolvarea sistemului de ecuații conduce la o soluție de forma *(A1, A2 , A3 , A4,,A5, . . .)* în care valorile *Aelement* nenule corespund elementelor chimice detectate în compoziția

materialului testat. Rapoartele = ∑ reprezintă procentul masic al acestor elemente, unde indicii *i* și *j* corespund valorilor nenule ale coeficienților *Aelement* , deci sunt indicii corespunzători elementelor chimice detectate în materialul investigat . Înlocuind soluțiile sistemului (5.1.7) în ecuația (5.1.6) se determină produsul *ρ·x* . După determinarea grosimii obiectului se determină densitatea materialului .

#### <span id="page-46-0"></span>**5.2 Investigarea corpurilor complexe (straturi de material)**

Conform legii lui Beer:

$$
\ln(I/I\_0) = \text{-}\mu\text{x} \tag{5.2.1}
$$

Considerând un ansamblu de N materiale omogene, pentru simplitate consideram o structură de tip sandwich.

**Figura 5.2**: *Sandwich de materiale omogene*

Pentru acest corp, străbătut de un fascicul monocromatic de raze X putem scrie:

$$\ln\left(I \mid I\_{\text{o}}\right) = \sum\_{i} \mu\_{i} \mathbf{x}\_{i} \tag{5.2.2}$$

unde indicii *i* corespund materialelor diferite, *i ≤ N.*

Pentru simplitate vom considera in continuare materialele *i* ca fiind substanțe elementale.

Determinăm intensitățile radiației emergente pentru mai multe energii:

$$\mathbf{E}\_1, \mathbf{E}\_2, \dots, \mathbf{E}\_{\mathbf{M}}$$

Considerând obiectul investigat ca fiind format dintr-un număr N de materiale posibile având coeficienții de atenuare cunoscuți, ecuația **5.2.2** se transforma intr-un sistem de ecuații lineare în care necunoscutele sunt grosimile materialelor *x<sup>i</sup>* . În mod evident cantitățile *x<sup>i</sup>* sunt pozitive (pentru materialele existente) sau nule.

$$\begin{aligned} \sum\_{i} (\mu\_{i} \cdot \boldsymbol{\chi}\_{i})\_{\mathbf{E} = \mathbf{E}\_{1}} &= \ln(\mathbf{I}/\mathbf{I}\_{0})\_{\mathbf{E} = \mathbf{E}\_{1}} \\ \sum\_{i} (\mu\_{i} \cdot \boldsymbol{\chi}\_{i})\_{\mathbf{E} = \mathbf{E}\_{2}} &= \ln(\mathbf{I}/\mathbf{I}\_{0})\_{\mathbf{E} = \mathbf{E}\_{2}} \end{aligned} $$
 
$$\sum\_{i} (\mu\_{i} \cdot \boldsymbol{\chi}\_{i})\_{\mathbf{E} = \mathbf{E}\_{\mathbf{M}}} = \ln(\mathbf{I}/\mathbf{I}\_{0})\_{\mathbf{E} = \mathbf{E}\_{\mathbf{M}}} $$

Daca determinările se fac pentru un număr suficient de canale energetice (*M ≥ N* ) sistemul de ecuații va fi supradeterminat.

Rezolvarea sistemului de ecuații 5.2.3 conduce la o soluție de forma *(x1, x2 , x3 , x4,, . . .)* în care valorile *xsubstanta* nenule corespund grosimilor elementelor chimice detectate în compoziția obiectului testat (în compoziția sandvich-ului).

În mod evident pentru rezolvarea sistemului 5.2.3. pot fi aplicați aceeași algoritmi din capitolul 5.1, avand in vedere ca sistemul este un sistem de ecuații lineare, iar restricția soluțiilor nenegative *x<sup>i</sup>* **≥0** rămâne valabila.

## <span id="page-48-0"></span>**6. Rezultate teoretice**

#### <span id="page-48-1"></span>**6.1 Determinarea compoziției chimice**

Un prim test al fezabilității metodei algebrice de determinare a compoziției chimice a fost realizat cu ajutorul datelor furnizate de NIST XCOM (NIST 2016) pentru coeficienții de atenuare ai substanțelor elementale și compuse. Am considerat următoarea listă de substanțe elementale ca fiind posibil constituenți ai substanțelor compuse testate:

*Z Є {1,6,7,8,9,11,12,13,14,15,16,17,19,20,26,27,28,29,30}*

Coeficienții de atenuare au fost studiați in intervalul energetic 18-140 keV.

In teste au fost analizate lărgimi diferite ale canalelor energetice (energy bins):

*ΔE=1, 2, 4, 8 keV*

Pentru estimarea coeficientului de atenuare pe un interval de energie s-a aplicat o medie ponderata:

$$
\langle \mu \rangle = \frac{1}{E\_2 - E\_1} \int\_{E\_1}^{E\_2} \mu(E) dE \tag{6.1.1}
$$

**Figura 6.1.1**: *Dependența coeficientului de atenuare masic al substanțelor elementale considerate constituenți posibili ai substanțelor compuse conform bazei de date NIST XCOM.*

**Tabelul 6.1.1**: *Rezultatele teoretice obținute la determinarea compoziției chimice pentru canale energetice de 1,2,4,si 8 keV*.

## <span id="page-52-0"></span>**6.2 Analiza stabilității metodei, simularea de zgomot statistic**

Pentru determinarea stabilității metodei am aplicat diverse nivele de zgomot la coeficienții de atenuare ai substanțelor compuse. 

$$
\Delta\left(\mu\right) = \frac{1}{x} \sqrt{\left(\frac{\Delta I\_o}{I\_o}\right)^2 + \left(\frac{\Delta I}{I}\right)^2 + \left(\ln \frac{I}{I\_o}\right)^2 \left(\frac{\Delta x}{x}\right)^2} \tag{6.2.1}
$$

In teste am considerat valori diferite de zgomot statistic pentru un canal energetic

$$\Delta E = 2keV$$

Deși pentru substanțele compuse au fost în general identificați corect atomii constituenți, s-a constatat o deteriorare semnificativa a preciziei determinării procentului masic al elementelor.

**Tabelul 6.2.1**: Rezultatele teoretice obținute la determinarea compoziției chimice pentru un canal energetic de 2 keV cu diferite nivele de zgomot statistic

Algoritmul de rezolvare a sistemului linear de ecuații folosit este prezentat in Anexa 1, iar erorile obținute la determinarea densității și la determinarea procentului compoziției chimice obținute sunt prezentate in *Anexa 2*.

## <span id="page-54-0"></span>**6.3 Concluzii**

După cum se observa din datele prezentate in tabelele 6.1.1 si 6.2.1 metoda prezentată dă rezultate foarte bune, iar precizia metodei este slab influențată de lărgimea canalului energetic (până la 8 keV). Așa cum vom prezenta în capitolul următor, detectorii spectroscopici cu canale energetice de 8, respectiv 4 și chiar 2 keV sunt disponibili la ora actuală.

Totuși, așa cum reiese din datele prezentate in Tabelul 6.2.1 determinarea corectă a compoziției chimice necesită determinarea cu o înalta precizie (ε <10 -4 ) a coeficientului de atenuare pentru substanța investigată și pentru elementele constituente.

Cunoașterea densității substanței investigate prin alte metode alternative, creste semnificativ precizia metodei.

In acest caz sistemul de ecuații devine (5.1.2 + 5.1.3), iar incertitudinea legată de coeficienții de atenuare ai substanțelor elementale este eliminată.

**Figura 6.2.3**: *Norma soluției obținute la rezolvarea sistemului linear de ecuații Ax=b: Norm=||Ax-b||*

**Figura 6.2.4***: Incertitudinea la determinarea compoziției chimice (a și c) și densității (b și d) pentru TNT(a și b) și H2O (c și d)*

Figura 6.2.5*: Incertitudinile în determinarea structurii chimice (a) și a densității (b) pentru toate materialele și pentru două valori diferite ale SNR, adică 100 și 1000.* 

**Figura 6.2.5***: Degradarea preciziei la determinarea compoziției și densității pentru nitroglicerină*

#### <span id="page-57-0"></span>**6.4 Descompunerea în valori singulare ( Singular Value Decomposition - SVD) și stabilitatea soluției**

O metoda alternativă pentru rezolvarea sistemului de ecuații lineare (5.1.7) este metoda descompunerii în valori singulare (SVD). Deși în SVD nu pot fi aplicate constrângeri suplimentare pentru soluții non-negative, metoda SVD este utilă la investigarea stabilității soluțiilor sistemului de ecuații.

Considerând un sistem de forma :

$$A\mathbf{x} = \mathbf{B} \tag{6.4.1}$$

Matricea *A* de dimensiune *m x n* poate fi descompusă în mod unic sub forma:

$$\mathbf{A} = \mathbf{U} \,\, \mathbf{S} \,\, \mathbf{V} \,\, \tag{6.4.2}$$

unde *U* este o matrice ortogonală *m x n* , *V* este o matrice ortogonală *n x n,* iar **S** este o matrice diagonală *n x n* denumită matrice singulară.

$$\mathcal{S} = \begin{pmatrix} \Sigma\_1 & 0\\ 0 & 0 \end{pmatrix} \tag{6.4.3}$$

$$\mathbf{cu} \tag{6.4}$$

$$\Sigma\_1 = \operatorname{diag}(\sigma\_1, \sigma\_2, \dots, \sigma\_r) \tag{6.4.4}$$

unde valorile *σ <sup>i</sup>* sunt valorile singulare nenule:

$$
\sigma\_1 \ge \sigma\_2 \ge \dots \ge \sigma\_r > 0 \tag{6.4.5}
$$

Numărul *r* , numărul valorilor singulare nenule ( ≤ ) este rangul matricei *A*. Valorile *σ<sup>i</sup>* sunt rădăcinile pătrate ale valorilor proprii *λ* ale matricei **A<sup>T</sup>A .**

$$
\sigma\_l = \sqrt{\lambda\_l} \tag{6.4.6}
$$

**SVD** oferă o modalitate de a calcula inversa matricei *A*:

$$A^{-1} = V[diag(\sigma\_1^{-1}\sigma\_1^{-1}\sigma\_2^{-1}\dots\sigma\_n^{-1})]U^T\tag{6.4.7}$$

unde *σ<sup>i</sup>* sunt elementele matricei *S*.

Soluția ecuației 6.4.1 poate fi scrisă sub forma:

$$\alpha = V[diag(\sigma\_1^{-1}\sigma\_1^{-1}\sigma\_2^{-1}\dots\sigma\_n^{-1})(U^Tb) \tag{6.4.8}$$

Dacă unul din elementele *σi* este zero sau apropiat de zero în limita erorii de măsurare, atunci matricea *A* este singulară. Când valoarea minimă *min(σi)* este mai mică decât limita erorilor, matricea *A* se numește *rău – condiționată* (*ill-conditioned*), iar sistemul de ecuații (6.4.1) nu admite soluții exacte.

Chiar și în cazurile în care matricea A este singularî sau *rău – condiționată*, iar sistemul de ecuații 6.4.1 nu admite soluții exacte, pot fi gasite soluții aproximative, pentru care norma sistemului este suficient de mică:

$$||Ax - B|| \le \delta\tag{6.4.9}$$

În acest caz inversa matricei A , A-1 din relația 6.4.7 devine **pseudoinversă**. În expresiile 6.4.7 și 6.4.8 termenii −1 pentru care = 0 vor fi înlocuiți cu zero. Putem defini gradul de singularitate al matricei *A* : cu cât există mai mulți termeni *σ*  nuli cu atât matricea A este "mai singulară".

Definim factorul numeric condițional *MCN* al matricei *A* raportul dintre cea mai mare valoare singulară și cea mai mică valoare singulară:

$$\text{MCN} = \frac{\max(\sigma\_i)}{\min(\sigma\_i)}\tag{6.4.10}$$

Factorul MCN estimează numarul maxim de zecimale care se pierd la rezolvarea sistemului de ecuații, cu alte cuvinte MCN indică pierdere preciziei în cel mai nefavorabil caz.

În cazul în care MCN este infinit sistemul de ecuații este singular.

În cazul în care MCN este mare, log() ≳ , unde ε reprezintă precizia măsurării coeficienților B, sistemul de ecuații este rău-condiționat.

Conform teoriei **SVD**, soluția *x<sup>0</sup>* este stabilă dacă în urma unor variații mici ale vectorului *B* (datorate incertitudinilor la măsurare) se vor produce variații mici ale normei *A*<sup>x</sup><sup>0</sup> *B*.

Cu alte cuvinte vectorul *x0* rămâne în continuare o soluție bună a sistemului de ecuații 6.4.1 în urma unor variații mici ale coeficienților *B* determinați experimentali. Astfel condiția ca sistemul de ecuații 6.4.1 sa admită soluții stabile este ca acesta să nu fie rău-condiționat , adică:

$$
\varepsilon > \log(\text{MCN})\tag{6.4.11}
$$

Aplicând analiza SVD pentru sistemul de ecuații 5.1.7 obținem limita erorilor (prezentate in Tabelul 6.4.3) pentru determinarea unor soluții stabile cu matricea *A* construită cu ajutorul elementelor cu numărul atomic

## *Z Є {1,6,7,8,9,11,12,13,14,15,16,17,19,20,26,27,28,29,30} .*

# <span id="page-60-0"></span>**7. Rezultate experimentale**

## <span id="page-60-1"></span>**7.1 Descrierea experimentului**

Metoda descrisă în capitolul 5 a fost testată experimental. Sursa utilizată a fost un tub de raze X de putere 300 W cu energia maximă 160 keV. Spectrul măsurat al sursei este prezentat in figura7.1.2 . Fascicolul a fost filtrat utilizându-se un filtru de aluminiu de 3 mm grosime.

**Figura 7.1.1**: Setup-ul experimental pentru măsurarea coeficienților de atenuare

**Figura 7.1.2**: Spectrul de raze X măsurat experimental

Parametrii detector

Pentru detecție s-a utilizat un sistem de detectori spectroscopici (photon counter) *CdTe,* utilizând 32 de canale energetice (energy bin) de la 20keV pana la 160 KeV. Astfel lărgimea canalului energetic a fost:

$$\Delta E \cong 4.4 \text{ keV}$$

Obiecte testate

S-au scanat obiecte etalon din substanțe omogene cunoscute sub forma unor trepte (Figura 7.1.1). Obiectele s-au deplasat in plan vertical cu viteză constantă permițând astfel determinări ale coeficientului de atenuare la grosimi diferite.

Materialele studiate au fost:

- Al,
- PE (C2H4),
- PET (C10H8O4),
- PTFE(C2F4),
- PVC(C2H3Cl) .

#### <span id="page-62-0"></span>**7.2 Rezultate experimentale**

Figura 7.2.1 reprezintă valorile intensităților radiației emergente măsurate pe un singur canal de detecție.

**Figura 7.2.1**: *Intensitatea radiației pentru un obiect în forma de trepte pe un singur canal energetic*

Valorile măsurate pentru atenuarea lineară au fost comparate cu valorile teoretice publicate în baza de date NIST.

În figura 7.2.2 sunt prezentate valorile teoretice (NIST) și experimentale ale coeficienților de atenuare masici în funcție de energie.

Pentru a elimina efectele la energii joase și la energii înalte a fost luată in considerare numai zona energetică marcată in figură.

**Figura 7.2.2**: . *Coeficientul de atenuare masic calculat(stânga) versus experimental(dreapta) în funcție de canalul energetic (ΔE=20KeV, Emax=160keV )*

Pentru a compensa efectele detectorilor, a fost introdus un factor de corecție linear, dependent de energie mediat pentru materialele studiate.

$$a(\mathbf{E}) = \mu\_{\text{teoretic}} / \,\mu\_{\text{experimental}} \tag{7.2.1}$$

**Figura 7.2.3**: *Factorul de corecție lineară α(E)=(μ teoretic / μ experimental)*

Candidați pentru elementele constituente au fost materialele cu numărul atomic :

#### **Z Є { 1,6,7,8,9,13,14,15,16,17}**

Rezultatele obținute in urma aplicării algoritmului descris in capitolul 5.1 sunt prezentate in tabelul 7.2.4.

**Tabelul 7.2.4**: Rezultatele obținute pentru determinarea experimentală a elementelor constituente

După cum se observă, pentru obiectele testate au fost detectate corect elementele constituente, iar procentul masic calculat este apropiat de cel real.

Acest studiu experimental ne indreptațește să afirmăm că metoda propusă în capitolul 5.1 pentru identificarea compoziției chimice a substanțelor poate fi aplicata în practică, un studiu experimental mai amplu, implicând un număr mare de materiale studiate fiind necesar pentru a perfecta calibrarea detectorilor și optimizarea corecțiilor la determinarea coeficienților de atenuare.

# <span id="page-66-0"></span>**8. Analiza automată a imaginilor, funcția de distribuție a orientarii (ODF)**

In cadrul cercetării expuse în acestă lucrare am efectuat un studiu pentru analiza materialelor utilizând tehnici de prelucrare automată a imaginilor învestigând fragmente de rocă extrase de la mare adâncime.

Probele analizate au fost sub forma de discuri cu diametrul de 3 cm si grosimea de 3 cm, extrase din zona Outokumpu, Finlanda de la o adâncime de 1844.5 m.

**Figura 8.1**: *Fragmentele de rocă extrase la Outokumpu* 

Ca sursă pentru analiza automata a imaginilor s-au folosit:

- Fotografii directe ale probelor, realizate la o rezoluție de 2400 dpi (fig. 8.1)
- Imagini obținute prin tomografie realizată cu un tub de raze X Microfocus la o tensiune de 135 kV și un curent de 0.1 mA, utilizând un filtru de Cu de 0,1 mm (fig. 8.2).
- Imagini ale unor secțiuni subțiri realizate cu ajutorul unui

microscop optic cu lumina polarizată Nikon Eclipse LV100Pol (fig. 8.3).

**Figura 8.2**: *Imagini ale probelor de la Outokumpu obținute prin tomografie* 

**Figura 8.3** *Imagini ale unor sectiuni subțiri ale probelor de la Outokumpu obținute cu microscopul de lumina polarizată*

# <span id="page-68-0"></span>**8.1 Etapele prelucrării cantitative a imaginilor**

Fazele principale în analiza cantitativă a imaginilor sunt:

- 1. Pre-procesarea imaginilor:
	- a. Scalarea;
	- b. Îmbunătățirea contrastului, a luminozității și (daca e cazul) a culorilor
	- c. Aplicarea unor corecții de background și eliminarea zgomotului.
	- d. Segmentarea identificarea segmentelor care reprezintă obiecte relevante. Aceasta operațiune consta în:
		- i. Separarea materialelor diferite utilizând filtre grafice;
		- ii. Furnizarea unor imagini care sa izoleze materialele (imagini separate pentru fiecare material).
- 2. Analiza cantitativă
	- a. Aproximarea obiectelor cu forme geometrice simple (de exemplu elipse) în imaginile obținute în urma etapei de segmentare;
	- b. Analiza cantitativă a obiectelor aproximate, studiul dimensiunilor obiectelor , al distribuției spațiale, al dimensiunilor obiectelor, densităților și al distribuției orientării.

Pentru vizualizare, filtrare și segmentare și analiza cantitativă a datelor a fost folosit pachetul de aplicații software *Image SXM* [\(http://www.liv.ac.uk/~sdb/ImageSXM/,](http://www.liv.ac.uk/~sdb/ImageSXM/) Heilbronner & Barrett 2014).

**Figura 8.4** *Ilustrare a procesului de segmentare - izolarea fiecărui material în imagini separate* 

## <span id="page-69-0"></span>**8.2 Rezultatele studiului**

Structura mineralogică a probelor studiate, constând în general din mică sub forma de muscovit sau biotit, cuarț și feldspat cu mici cantități de andaluzit, granate, silimanit, cianit sau staurolite.

Studiul efectuat a evidențiat o orientare preferențiala a cristalelor de biotit si a magnetitului.

**Figura 8.5** *Funcția de distribuție a orientării (ODF) pentru biotit si magnetit în secțiune transversală*

## <span id="page-70-0"></span>**8.3 Concluzii**

Scopul studiului a fost de a identifica și caracteriza posibilele neuniformități în structura rocilor complexe. Pentru aceasta s-au folosit tehnici de analiză automată a imaginii. Rezultatele studiului au evidențiat faptul ca tehnicile de analiză a imaginilor au furnizat informații relevante despre structura rocilor. Funcția de distribuție a orientării (ODF) s-a dovedit a fi cel mai bun descriptor cantitativ, fiind în măsură să caracterizeze fără echivoc orientarea preferențiala a diverșilor constituenți ai rocilor studiate .

## **9. Concluzii generale**

<span id="page-72-0"></span>Conform rezultatelor studiilor efectuate pe datele simulate cu ajutorul bazei de date NIST XCOM prezentate in capitolul 6 si rezultatele studiului experimental prezentat in capitolul 7, pentru materialele testate atât densitatea cât si compoziția chimică au fost corect determinate.

Metoda implică utilizarea unei surse standard de raze X, bazându-se pe spectrul continuu al radiației *Bremsstrahlung și a* detectorilor spectroscopici de tip *photoncounter* cu rezoluție înaltă, care sunt disponibili la ora actuală.

Astfel ne considerăm îndreptățiți să afirmăm că metoda propusă, bazată pe analiza comportamentului spectral al coeficientului de atenuare al razelor X poate fi aplicată in practică.

După cum s-a demonstrat în capitolul 5.4 metoda este puternic afectată de precizia determinării coeficienților de atenuare, fiind necesară o precizie de 10-5 pentru a asigura detecția corectă a compoziției chimice. Precizia poate fi îmbunătățită prin creșterea intensității radiației incidente și a preciziei detectorilor spectroscopici. 

$$\Delta(\mu) = \frac{I}{x} \sqrt{\left(\frac{\Delta I\_0}{I\_0}\right)^2 + \left(\frac{\Delta I}{I}\right)^2 + \left(\ln \frac{I}{I\_0}\right)^2 \left(\frac{\Delta x}{x}\right)^2} \tag{8.1}$$

$$
\Delta(I) \sim \sqrt{\frac{1}{I}} \tag{8.2}
$$

Se impune un studiu experimental amplu, care să implice un număr mare de materiale studiate pentru a perfecta calibrarea detectorilor și optimizarea corecțiilor la determinarea coeficienților de atenuare.

# 