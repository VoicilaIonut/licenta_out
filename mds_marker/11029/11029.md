COLTUC DINU Digitally signed by COLTUC DINU Date: 2018.10.24 10:39:37 +03'00'

MINISTERUL EDUCAŢIEI NAȚIONALE UNIVERSITATEA ,,VALAHIA" din TÂRGOVIŞTE - IOSUD Str. Lt. Stancu Ion, Nr. 35 – 130105, Târgovişte, România Tel/Fax: +40-245-206104 <http://scoaladoctorala.valahia.ro/>

# **TEZĂ DE DOCTORAT**

**CONDUCĂTOR DE DOCTORAT: Prof. univ. dr. Ion CUCUI** 

> **DOCTORAND: Roxana Maria MARIN**

**TÂRGOVIŞTE Anul 2018**

**MINISTERUL EDUCAŢIEI NAŢIONALE UNIVERSITATEA ,,VALAHIA" din TARGOVISTE IOSUD – ŞCOALA DOCTORALĂ DE ŞTIINŢE ECONOMICE ŞI UMANISTE DOMENIUL FUNDAMENTAL** *ŞTIINŢE ECONOMICE* **DOMENIUL** *CONTABILITATE*

# **TEZĂ DE DOCTORAT:**

"Organizarea sistemului informaţional financiar – contabil pentru externalizarea contabilităţii în cadrul IMM – urilor din Regiunea Sud Muntenia"

**CONDUCĂTOR DE DOCTORAT: Prof. univ. dr. Ion CUCUI** 

> **DOCTORAND: Roxana Maria MARIN**

**TÂRGOVIŞTE Anul 2018**

**MINISTERUL EDUCAŢIEI NAŢIONALE UNIVERSITATEA ,,VALAHIA" din TARGOVISTE IOSUD – ŞCOALA DOCTORALĂ DE ŞTIINŢE ECONOMICE ŞI UMANISTE DOMENIUL FUNDAMENTAL** *ŞTIINŢE ECONOMICE* **DOMENIUL** *CONTABILITATE*

# **TEZĂ DE DOCTORAT:**

"Organizarea sistemului informaţional financiar – contabil pentru externalizarea contabilităţii în cadrul IMM – urilor din Regiunea Sud Muntenia"

# **CONDUCĂTOR DE DOCTORAT: Prof. univ. dr. Ion CUCUI**

**DOCTORAND: Roxana Maria MARIN**

**TÂRGOVIŞTE Anul 2018**

#### **CUPRINS**

#### **INTRODUCERE** 7

#### **CAPITOLUL I**

### **ŞI SISTEMUL INFORMATIC PROPUS** 2.1. Organizarea funcției informatice în cadrul S.I.F.C.D. 53 *2.1.1. Relaţionarea funcţiei informatice cu S.I.F.C.D.* 53

#### **Introducere**

În ultimele decenii entitățile economice se află sub influența unei acerbe concurențe și a emergenței numeroșilor prestatori specializați în mai toate serviciile și funcțiile întreprinderii. Prin această prismă, entitățile economice sunt nevoite în permanență să își regândească organizarea activităților pentru a-și consolida competitivitatea pe piață și pentru a-și crește eficiența.

În contextul piețelor actuale și al fenomenelor legate de mondializarea schimburilor, entitățile economice încearcă definirea unor noi strategii, în vederea realizării de noi forme organizaționale pentru a putea face față cu succes provocărilor globalizării.

Entitățile economice sunt angajate într-o vastă activitate de reorientare a activităților generatoare de valoare adăugată, operând adesea asupra gestiunii activităților, respectiv mărimii și numărului de activități, dar și asupra diviziunii muncii în scopul creșterii productivității.

Externalizarea serviciilor reprezintă astăzi o componentă majoră a sectorului economic și de afaceri. În cartea sa, "The world is flat- A Brief History of the Twenty-First Century", autorul Thomas Friedman<sup>1</sup> consideră externalizarea serviciilor (outsourcing-ul) ca una din cele zece forțe principale care au aplatizat scena globală. Cu alte cuvinte, în lumea afacerilor provocările pentru obținerea unui avantaj competitiv, au devenit o preocupare majoră a entităților economice. Acestea adoptă tehnologie de ultimă generație, proiectează funcții speciale ale afacerilor în acest scop, implicând chiar funcțiile contabilității în menținerea avantajelor concurențiale.

Evident, marile probleme în utilizarea funcțiilor contabilității pentru obținerea avantajelor competitive le au întreprinderile mici și mijlocii, datorită lipsei de expertiză și mai ales datorită necunoașterii suficiente a reglementărilor și normelor contabile în vigoare de către specialiștii acestor entități economice. Se creează astfel, premisa externalizării serviciilor de contabilitate, prin apropierea și folosirea experienței operatorilor specializați.

În ultimul deceniu și jumătate, externalizarea serviciilor a crescut în mod deosebit in procesul de afaceri privind administrarea plăților, a încasărilor, a resurselor umane, auditul

*<sup>1</sup> Friedman Th., "The world is flat- A Brief History of the Twenty-First Century", New York, 2005*

intern, finanțe-contabilitate. Tendința generală este de a răspunde nevoilor tuturor entităților economice și la nivelul tuturor zonelor geografice.

Practica externalizării serviciilor a condus la înregistrarea următoarelor constatări:

- sunt entități care optează în mod permanent pentru externalizarea serviciilor, încurajând acest sistem de servicii;
- sunt entități economice care externalizează aceste activități, iar după o perioadă renunță la această practică.

Oricare ar fi situația, externalizarea serviciilor nu trebuie privită ca un fenomen la modă, ci mai degrabă ca o strategie înscrisă într-o tendință mai nouă și mult mai profundă, legată de mutația modelelor organizaționale în întreprinderile viitorului.

#### **Contextul cercetării științifice**

Concurența acerbă impune alinierea tuturor entităților economice, dar mai ales a IMM-urilor, la noile tehnologii informaționale și de comunicație, în vederea creșterii calității produselor, lucrărilor și serviciilor.

Managementul entităților economice se bazează din ce în ce mai mult pe decizii bine fundamentate, luate în timp util și în conformitate cu realitatea obiectivă. Creșterea completivității are la bază perfecționarea fluxurilor și a circuitelor informaționale.

În condițiile globalizării și în contextul actualei crize economice mondiale, contabilitatea și profesia contabilă capătă noi valențe, stabilindu-se noi răspunderi pentru profesioniștii contabili. Măsurile ce se impun vizează atenuarea efectelor viitoarelor crize economice și sunt strict legate de pregătirea specialiștilor în domeniu și de implicarea profesiei contabile.

Contextul economic legat de criza economică mondială a determinat numeroase IMM-uri să-și externalizeze o parte din activități, între care și contabilitatea financiară și de gestiune, reușind o reducere a cheltuielilor de personal cu 25-30%. Această măsură luată în contextul amintit mai sus, a oferit spontan unele concluzii, calificate drept avantaje legate de externalizarea funcției contabile, respectiv: evidența contabilă este condusă respectând normele și reglementările legale în vigoare, reducerea cheltuielilor de producție este semnificativă; crește securitatea și confidențialitatea informațiilor.

Modernizarea și restructurarea economiei generează o creștere a nivelului de informație în sfera financiar-contabilă, de unde și creșterea rolului și a misiunii contabilității, respectiv a sistemului informațional financiar-contabil ca și componentă a sistemului informațional al entității economice. Pentru realizarea unui management performant entitatea economică trebuie să dispună de un sistem informațional performant, bazat pe un sistem informațional financiar-contabil durabil.

#### **Obiectivele și motivația cercetării științifice**

Pornind de la obiectivul fundamental al lucrării, respectiv de la a adăuga plus valoare unui domeniu destul de dificil de cercetat: anume contabilitatea financiară și de gestiune, cercetarea științifică este concentrată în permanență pentru căutarea unor răspunsuri la următoarele întrebări:

*Î1: În ce măsură se poate construi un sistem informațional financiar-contabil durabil?*

*Î2: Care sunt principalii beneficiari ai sistemului informațional financiar-contabil externalizat?*

*Î3: Care pot fi avantajele externalizării contabilității financiare și de gestiune, din punct de vedere al costurilor, dar și al calității și securității informațiilor?*

*Î4: Cum poate fi pregătit sistemul informațional financiar-contabil pentru a reprezenta în viitor o revoluție a sistemului informațional al IMM - urilor?*

*Î5: Este posibilă externalizarea serviciilor de contabilitate financiară şi de gestiune în IMM – uri?*

În acest context, abordarea temei de cercetare științifică reprezintă o tentativă de a pune în evidență, prin argumente viabile, posibilitatea organizării sistemului informației contabile concentrate, ce primește simultan toate informațiile, sub forma unor baze de date la intrarea în sistem și oferă instantaneu informații pentru toți beneficiarii sistemului de comandă.

Pornind de la aceste întrebări, vom proceda la descompunerea obiectivului fundamental al cercetării științifice în următoarele obiective operaționale, respectiv:

- *Primul obiectiv operațional* este de a localiza posibilitatea construirii unui sistem informațional financiar-contabil durabil în zona entităților economice din cadrul IMMurilor din regiunea Sud-Muntenia;

- *Al doilea obiectiv operațional,* privește proiecția modernizării simbiozei între sistemul informației financiar contabile și sistemul informatic propus;
- *Al treilea obiectiv operațional*, privește stabilirea misiunii și a sarcinilor beneficiarilor sistemului informației externalizat prin prisma analizelor de cost, calitate și securitate a informațiilor;
- *Al patrulea obiectiv operațional* privește construcția și evaluarea unui sistem informațional financiar-contabil durabil în vederea externalizării serviciilor de contabilitate;
- *Al cincilea obiectiv operațional* privește externalizarea propriu-zisă a serviciilor de contabilitate.

#### **Ipotezele cercetării științifice**

Prezenta cercetare științifică reprezintă un punct de vedere asupra uneia din cele mai noi strategii de dezvoltare de noi forme organizaționale a entităților economice care să permită un mai bun control al costurilor și o flexibilitate crescută în asistarea deciziilor de bună calitate.

Formularea ipotezelor cercetării științifice completează definirea și delimitarea obiectivului fundamental precum și a celor cinci obiective operaționale înscrise mai sus.

Având in vedere că se lucrează cu realitatea obiectivă și că validarea ipotezelor cercetării științifice trebuie explicată, este posibil ca aceste anticipări înscrise mai jos să fie confirmate total sau parțial sau să fie infirmate:

**I1:** Sistemul informațional financiar-contabil durabil poate fi un vector al performanței și progresului entității economice prin integrarea informaticii și cu aportul resurselor umane;

**I2:** Externalizarea serviciilor de contabilitate este un instrument mobilizator pentru performanţa IMM – urilor generând avantaje din punct de vedere al costurilor, dar și al calității serviciilor și securității informațiilor;

**I3:** Construcția unui sistem informațional financiar-contabil durabil, în vederea externalizării serviciilor de contabilitate poate revoluționa sistemul informațional al IMMurilor;

**I4:** Externalizarea serviciilor de contabilitate poate deveni un instrument mobilizant pentru activitatea IMM-urilor.

#### **Poziționarea epistemologică a cercetării științifice**

Termenul de epistemologie a apărut la începutul secolului XX pentru a desemna o parte a filosofiei specializate în stadiul și teoria cunoașterii, devenind apoi sinonim cu filosofia științelor. În măsura în care finalitatea unei cercetări este de a elabora cunoștințe, este important pentru un cercetător să se întrebe despre ce cunoștințe este vorba, cele privind ipotezele fundamentale asupra cărora, concepția sa despre cunoștințe, dă un răspuns, respectiv cea ce fundamentează valoarea cunoașterii pe care o dezvoltă? Nu îi este suficient să reflecteze asupra pertinenței și a validării procesului de elaborare a cunoștințelor puse în operă cu privire la obiectivul urmărit, cu alte cuvinte, asupra aceleia denumită în mod curent metodologie<sup>2</sup> ?

Întrebarea epistemologica devine o practica de importanta capitala, începând cu secolul XX, referitoare la practica de cercetare științifică la nivelul ştiinţelor sociale, științelor de gestiune şi al științelor în general<sup>3</sup> .

La începutul secolului XX, epistemologia considerată inițial "o reflexie metodologică menită să clarifice concepția de cunoaștere pentru care munca de cercetare va recunoaște valoarea așteptată a rezultatelor ce se vor elabora", evoluează rapid sub forma a două curente majore ce se dezvoltă în paralel: raționalismul și empirismul <sup>4</sup> .

Dominanta secolului XX, rămâne concepția științifică, din care derivă paradigmele epistemologice contemporane: paradigma pozitivistă și paradigma constructivistă.

Autori precum Guba, Lincoln și Le Moigne asociază curentului dur al ipotezelor fondatoare a paradigmelor epistemologice pozitiviste realismul științific. De aici argumentul de a-l dezvolta pentru a legitima asocierea pozitivism-realism, Le Moigne consideră că pentru Comte, "cuvântul pozitiv înseamnă realitate"<sup>5</sup> .

Pentru a defini concepția paradigmă constructivistă, aceeași autori<sup>6</sup> , respectiv Gubași Lincoln, introduc trei niveluri de structurare a întrebării de bază privind epistemologia: ontologia; epistemologia și metodologia. Autorii susțin în continuare că paradigma pozitivistă aparține trecutului, promovând paradigma constructivistă susținută de cele trei ipoteze fondatoare, menținută mai sus.

*<sup>2</sup> Gevard- Perret M-L., et comp – Méthodologie de la recherche, Edition Pearson, Paris 2008, p. 7*

*<sup>3</sup> Piaget J., Logique et Connaissance Scientifique, Paris 1967*

*<sup>4</sup> Bachelard G., Le nouvel esprit scientifique, Paris, PUF, 1934, p. 9*

*<sup>5</sup> Gavard-Perret M. L.., op.cit., p. 21*

*<sup>6</sup> Guba E. G., Lincoln Y.S., fourth generation Evolution, Sage, London, 1989, p. 83-84*

Legat de aceste considerente prezentate mai sus, din punct de vedere epistemologic, putem spune că prezenta cercetare științifică pendulează între paradigma epistemologică pozitivistă și paradigma epistemologică constructivistă. Astfel, pornind de la structura realității privind costurile exploatării sistemului de informație contabilă, putem spune că ne aflăm pe câmpul de manifestare al paradigmei epistemologice pozitiviste, iar în continuare, elaborarea noului proiect și formularea ipostazelor legate de această construcție, precum și validarea acestor ipoteze cu ajutorul unui studiu empiric, ne plasează în zona paradigmei epistemologice constructiviste.

#### **Metodologia cercetării științifice**

Realizarea cercetării științifice pentru teza de doctorat cu titlul "*Organizarea sistemului informaţional financiar – contabil pentru externalizarea contabilităţii în cadrul IMM – urilor din regiunea Sud Muntenia*" presupune pe de o parte prezentarea metodelor, a procedurilor și tehnicilor utilizate, iar pe de altă parte realizarea unei analize consistente a sistemului informațional financiar-contabil în cadrul IMM-urilor din România, în vederea atingerii obiectivului fundamental al lucrării, respectiv de a adăuga plus valoare în domeniul contabilității financiare și de gestiune prin externalizarea acestor servicii.

Metodologia cercetării științifice reprezintă doar un aspect epistemologic, putând fi definită ca studiul metodelor utilizate pe parcursul cercetării care conferă pertinență și valabilitate procesului de elaborare a rezultatelor cunoașterii. De aceea, cunoașterea metodologică este strict necesară în procesul de cercetare pe tot parcursul acesteia, respectiv de la faza exploratorie la fundamentarea problematicii, la analiza și interpretarea datelor, până la formularea și concluzionarea rezultatelor<sup>7</sup> .

Demersul metodologic întreprins cuprinde abordări generale și specifice privind documentarea și analiza sistemului informațional financiar-contabil și a modului în care circulă această informație pentru a permite construcția unui nou sistem al informației contabile compatibil și util deciziei de externalizare a serviciilor de contabilitate financiară și de gestiune. În acest sens am procedat la documentarea teoretică și la cercetarea empirică.

Documentarea teoretică necesară și utilă cercetării științifice angajate, a presupus consultarea surselor bibliografice privind contabilitatea și sistemul informațional financiarcontabil în IMM-urile din România. Aceste surse bibliografice reprezintă cărți, articole, studii

*<sup>7</sup> Niculescu M., Vasile N., Epistemologie, Ed. Bibilotheca, Târgoviște, 2011, p. 108.*

de specialitate, informații statistice, toate obținute de la Biblioteca Națională a României, Biblioteca Centrală Universitară București, Biblioteca Academiei de Studii Economice București, Biblioteca Universității Valahia din Târgoviște, Biblioteca Universității Paris Est Creteil – Paris Franța, Direcțiile Județene de Statistică ale județelor Dâmbovița, Argeș, Teleorman, Prahova, Giurgiu, Ialomița și Călărași, arondate regiunii economice Sud-Muntenia. S-au utilizat metode de cercetare teoretică: observația neparticipativă; înregistrările; analiza textului; clasificarea, ordonarea și sistematizarea informațiilor; interpretarea datelor etc.

Cercetarea empirică, a fost realizată prin consultarea studiilor de specialitate, a informațiilor obținute de la Direcțiile Județene de Statistică și a informațiilor obținute direct din teren cu ajutorul tehnicii anchetei pe baza chestionarului, cu ajutorul studiului de caz utilizat în scopul analizei necesității externalizării serviciilor de contabilitate.

Sintetizând, metodologia de cercetare științifică utilizată pentru realizarea obiectivelor propuse și în vederea confirmării ipotezelor lansate privind organizarea sistemului informațional financiar-contabil pentru externalizarea contabilității financiare și de gestiune presupune parcurgerea următoarelor etape:

- cunoașterea teoriei științifice pe domeniul contabilității, respectiv a sistemului informațional financiar-contabil;
- construirea și realizarea proiectului de cercetare științifică;
- documentarea și analiza informațiilor în vederea realizării proiectului propus;
- utilizarea metodelor și instrumentelor de cercetare științifică pentru construcţia şi evaluarea unui sistem informaţional – contabil durabil în vederea externalizării serviciilor de contabilitate financiară şi de gestiune;
- evidențierea rezultatelor privind externalizarea serviciilor de contabilitate;
- implementarea propriu zisă a externalizării serviciilor de contabilitate financiară şi de gestiune.

#### **Structura tezei de doctorat**

Prezenta teză de doctorat cu titlul *"Organizarea sistemului informaţional financiar – contabil pentru externalizarea contabilităţii în cadrul IMM – urilor din regiunea Sud Muntenia"* are o structură ce derivă din problematica cercetării științifice pentru atingerea obiectivelor și confirmarea ipotezelor lansate, având în vedere exigențele impuse pentru redactarea unei lucrări științifice, dar și nevoia de a asigura funcția de comunicare pertinentă și eficace, necesară și obligatorie pentru orice demers de cercetare științifică.

În primul capitol intitulat *"Oportunitatea construirii unui sistem informaţional financiar-contabil durabil în cadrul întreprinderilor mici şi mijlocii din regiunea Sud-Muntenia"*, am conturat pentru început cadrul instituțional și evoluția IMM-urilor din România.

O analiză pertinentă a sistemului informaṭional financiar contabil în IMM-urile din România, pe exemplul regiunii economice Sud-Muntenia, privind structura, locul și rolul sistemului informațional financiar-contabil în cadrul sistemului informațional al IMM-urilor din această regiune, ne-a permis să constatăm necesitatea organizării unui nou sistem informațional financiar-contabil, structurat pe nevoile unei decizii strategice legate de eventualitatea externalizării serviciilor de contabilitate financiară și de gestiune pentru un număr semnificativ de entități economice. Concepția noului sistem informațional financiar contabil impune asocierea în exploatare a noilor tehnologii informatice, într-o nouă arhitectură, compatibil cu cerinţele de rigoare pornind de la oportunitatea dezvoltării, exigenţele proiectării, specificaţiile şi planul de management.

În capitolul al II-lea intitulat *"Proiecţia modernizării simbiozei între S.I.F.C.D. şi sistemul informatic propus"* se conturează organizarea funcției informatice și implicit a centrelor pentru exploatarea eficace a S.I.C. în vederea relaționării funcției informatice cu S.I.C. Se impune respectarea standardelor de echipamente în funcție de politicile de exploatare ale entităților economice beneficiare de servicii de externalizare a contabilității, dar și în funcție de eventualele costuri ascunse legate de posesia echipamentelor informatice introduse în exploatare. Se are în vedere ca organizarea funcției informatice asociate sistemului informațional financiar-contabil pregătit pentru externalizarea serviciilor de contabilitate, să funcționeze în complementaritate cu sistemul informatic domestic al entității economice, atât în incinta birourilor cât și în toate structurile externe legate de serviciile online, tele - muncă sau muncă la domiciliu. Considerăm de asemenea, necesară o gestiune în dinamică a competențelor informatice a resurselor umane utilizatoare a funcției informatice a entității economice.

Capitolul al III-lea, intitulat *"Analiza necesității externalizării serviciilor de contabilitate",* este destinat unor analize sectoriale din punctul de vedere al costurilor, al calității serviciilor și al securității informațiilor în vederea determinării avantajelor și a limitelor externalizării serviciilor pentru adoptarea celei mai bune decizii privind acest deziderat.

Capitolul al IV-lea, intitulat "*Externalizarea serviciilor de contabilitate – instrument mobilizator pentru performanţa IMM-urilor*", este destinat realizării cercetătorilor în vederea luării deciziilor de externalizare a serviciilor de contabilitate şi de organizare a noului S.I.F.C.D.. Demersul cercetării ştiinţifice se bazează pe utilizarea formei indirecte de cheltuieli, sub formă de interviu cu ajutorul chestionarului. Elaborarea chestionarelor s-a realizat în cascadă: primul pentru externalizarea serviciilor de contabilitate (C.E.S.C.) şi al doilea pentru construcţia S.I.F.C.D. în vederea externalizării serviciilor de contabilitate (C.C.- S.I.F.C.D.). Rezultatele cercetării aferente celor două chestionare au condus la concluzia că ipotezele lansate I1 şi I2 au fost validate integral, confirmând necesitatea lansării proiectului de modernizare S.I.F.C.D. în vederea externalizării serviciilor de contabilitate.

Capitolul al V-lea, intitulat "*Modernizarea S.I.F.C.D. pentru externalizarea serviciilor de contabilitate"* este destinat modernizării S.I.F.C.D. pentru operaţionalizarea serviciilor de contabilitate în sistem externalizat, dar şi a conservării şi securizării valorii adăugate realizate prin noua construcţie durabilă. Între altele, modernizarea S.I.F.C.D. se realizează prin următoarele: alinierea S.I.F.C.D. la noile strategii ale IMM-urilor; se are în vedere o bună gestiune a proiectului S.I.F.C.D.; se va proceda la ordonanţarea proiectului de externalizarea serviciilor de contabilitate adecvată implementării noului S.I.F.C.D.; se va introduce în circuitul informaţional utilizarea intranetului şi se va externaliza funcţia de arhivare a contabilităţii IMM-urilor.

La finalul tezei de doctorat au fost prezentate concluziile şi perspectivele privind cercetarea ştiinţifică. În privinţa Referinţelor bibliografice, acestea sunt semnificative, fiind în număr aproximativ de 118 S-au utilizat un număr de 6. colecţii ale unor reviste de specialitate şi au fost accesate un număr semnificativ de site-uri. Diseminarea activităţii ştiinţifice este de asemenea menţionată în lista de lucrări proprii, conţinând un număr de 9 lucrări ştiinţifice.

# **CAPITOLUL I OPORTUNITATEA CONSTRUIRII UNUI SISTEM INFORMAṬIONAL FINANCIAR – CONTABIL DURABIL ÎN CADRUL ÎNTREPRINDERILOR MICI ŞI MIJLOCII DIN REGIUNEA SUD – MUNTENIA**

#### **1.1. Dinamica activităţii IMM-urilor din România**

Considerăm extrem de utile şi de relevante pentru informare şi documentare ediţiile a XIII-a şi a XIV-a ale lucrărilor "Carta Albă a IMM-urilor din România" editate de Consiliul Naţional al Întreprinderilor Private Mici şi Mijlocii din România (CNIPMMR), prima având ca partener şi Ministerul Energiei, Întreprinderilor Mici şi Mijlocii şi Mediul de Afaceri.

#### **1.1.1. Evoluţia IMM-urilor din România**

De menţionat că valoarea adăugată a lucrării se regăseşte în structura celor cinci categorii de probleme majore ale IMM-urilor din România, respectiv 8 :

- perceperea ultimelor evoluţii economico-sociale de către întreprinzătorii din România în anul 2015;
- reliefarea principalelor probleme cu care s-au confruntat IMM-urile în primăvara anului 2015;
- caracterizarea esenţială a întreprinzătorilor, aşa cum se prezintă ei în perioada postcriză;
- reliefarea unor caracteristici constructive şi funcţionale majore de natură managerială, comercială, financiară, inovaţională, umană a IMM-urilor din România;
- conturarea unui set de priorităţi şi modalităţi privind relansarea sectorului în vederea dezvoltării şi creşterii competitivităţii şi performanţelor, care recomandă<sup>9</sup> :

*<sup>8</sup> \*\*\* Carta Albă a IMM-urilor din România 2015, Bucureşti, 2015.*

*<sup>9</sup> \*\*\* w.w.w.economistul.ro8/6/2015*.

- dezvoltarea capacităţii inovative a întreprinderilor mici si mijlocii prin: proiectarea şi implementarea unei baze naţionale de informaţii şi cunoştinţe, susţinerea creării şi dezvoltării reţelelor de cooperare şi evaluarea patrimoniului de proprietate intelectuală;
- susţinerea distribuţiei şi comercializării produselor întreprinderilor mici si mijlocii.

Contextul acestor ultime recomandări, mai ales cea care priveşte dezvoltarea capacităţii inovative a IMM-urilor prin proiectarea şi implementarea unei baze naţionale de informaţii şi cunoştinţe, ne permite reflecţia de a exista în viitorul apropiat oportunitatea construirii unui sistem informaţional financiar-contabil durabil în cadrul IMM-urilor din regiunea Sud Muntenia, ca parte componentă a sistemului informaţional financiar-contabil al IMM-urilor din România.

Regiunile de dezvoltare, ca zone tipologice de evoluţie economică se evidenţiază şi din punct de vedere al concentrării întreprinderilor. Astfel, regiunea Bucureşti – Ilfov, cu cele 147.753 de firme, se detaşează ca pondere maximă (23,79% din numărul total), la extrema cealaltă aflându-se regiunea Sud Vest cu 46.050 (7,41%)<sup>10</sup> (Tabel 1.1.).

Tabel 1.1. Repartiţia întreprinderilor pe regiuni de dezvoltare

*(sursa: Carta Albă a IMM-urilor din România 2013, p. 365)*

<sup>10</sup> *Carta Albă a IMM-urilor din România 2013, p. 365.*

Figura 1.1. Structura întreprinderilor pe regiuni de dezvoltare

#### *(sursa: Carta Albă a IMM-urilor din România 2013, p. 366)*

Comparativ cu nivelul mediu de 77.626,5 firme pentru o unitate regională (în creştere cu 1,3% faţă de anul anterior), se înregistrează puternice diferenţieri. Astfel, de exemplu, regiunea Bucureşti - Ilfov devansează de peste 1,90 ori media naţională, fiind de 3,21 ori mai ridicată comparativ cu regiunea Sud Vest. Aceste date indică o puternică diferenţiere a zonelor ţării din punct de vedere al mediului antreprenorial, procesul accelerându-se an de an <sup>11</sup>. Structura regională a firmelor este prezentată în Figura 1.1.

Pentru a creşte gradul de comparabilitate şi a estompa diferenţele regionale din punct de vedere demografic, utilizăm indicatorul "număr firme la 1.000 locuitori" ca măsură a intensităţii antreprenoriale. Regiunea Bucureşti-Ilfov (65,56 firme la 1.000 locuitori) este urmată la distanţă mare de Nord Vest (32,6 firme la 1.000 locuitori). Pe ultimul loc se plasează Nord Est (17,8 firme la 1.000 locuitori), reprezentând sub 62% din valoarea mediei naţionale (29,1 firme la 1.000 locuitori), în timp ce densitatea din regiunea Bucureşti - Ilfov este de 2,25 ori mai ridicată decât această medie. Este şi aceasta o expresie a discrepanţelor economice dintre regiunile ţării<sup>12</sup> .

<sup>11</sup> *Carta Albă a IMM-urilor din România 2013, p. 366.*

<sup>12</sup> *Carta Albă a IMM-urilor din România 2013, p. 367.*

În figura 1.2 se prezintă valorile regionale ale indicatorului "intensitate antreprenorială".

Figura 1.2. Întreprinderi la 1.000 locuitori pe regiuni de dezvoltare

*(sursa: Carta Albă a IMM-urilor din România 2013, p. 367)*

După dimensiunea întreprinderilor, exprimată prin numărul de salariaţi, preponderente sunt microîntreprinderile cu 91,10% din total, cu unele mici diferenţe pe regiuni de dezvoltare (tabelul 1.2.). Plaja valorilor este între Bucureşti - Ilfov (91,5%) şi Sud Vest (92,1%).

Ponderea marilor întreprinderi este de 0,22% în totalul pe economie: 0,33% în regiunea Bucureşti - Ilfov şi 0,15% în regiunea Sud Vest.

În totalul celor 1.403 de mari întreprinderi (-9,7% comparativ cu 2010), ce funcţionează la nivelul economiei naţionale, regiunea Bucureşti - Ilfov deţine 34,3%, iar Sud Vest doar 5,2%. Detalii asupra distribuţiei marilor întreprinderi pe regiuni de dezvoltare sunt prezentate în figura 1.3.

Este de semnalat faptul că, prin comparaţie cu anul 2001, ponderile tuturor regiunilor în totalul marilor întreprinderi s-au diferenţiat puternic<sup>13</sup>.

<sup>13</sup> *Carta Albă a IMM-urilor din România 2013, p. 368.*

Figura 1.3. Distribuţia structurii întreprinderilor cu peste 250 de salariaţi pe regiuni de

*(sursa: Carta Albă a IMM-urilor din România 2013, p. 368)*

Regiunea Sud Vest, care în anul 2001 deţinea 6,1% din totalul întreprinderilor mari, deţine în prezent 5,2%, în timp ce regiunea Bucureşti-Ilfov de la 20,5% a ajuns la 34,3%.

Distribuţia întreprinderilor pe clase de mărime, după numărul de salariaţi cu evidenţierea ponderii microîntreprinderilor, se prezintă în tabelul 1.2. şi pune în evidenţă faptul că, spre deosebire de anul anterior, în nici una dintre regiunile de dezvoltare, ponderea microîntreprinderilor nu coboară sub 90%<sup>14</sup> .

Tabel 1.2. Distribuţia întreprinderilor pe regiuni şi clase de mărime

*(sursa: Carta Albă a IMM-urilor din România 2013, p. 369)*

<sup>14</sup> *Carta Albă a IMM-urilor din România 2013, p. 369.*

Ponderea IMM-urilor în totalul firmelor este de 99,75% la nivel naţional cu plaja de valori 99,2% în Bucureşti - Ilfov şi 99,9% în Sud Vest.

Structura întreprinderilor pe clase de mărime în funcţie de nivelul cifrei de afaceri<sup>15</sup> se prezintă în tabelul 1.3.

Din totalul celor 621.012 de întreprinderi active, un număr de 608.311, reprezentând 97,95%, realizează o cifră de afaceri de până la 2 milioane de euro şi numai 12.701 firme au o cifră de afaceri mai mare de acest plafon, în creştere cu +9% comparativ cu anul anterior.

Tabel 1.3. IMM-urile după numărul mediu de salariaţi şi cifra de afaceri (%)<sup>16</sup>

*(sursa: Carta Albă a IMM-urilor din România 2013, p. 369)*

Din întreprinderile cu cifra de afaceri de până la 2 mil. euro, 92,9% sunt microîntreprinderi, având până la 10 salariaţi, iar 99,97% sunt IMM-uri. Este un argument suplimentar pentru a dezvolta prin analiză datele bilanţiere ale IMM-urilor.

#### **1.1.2. Situaţia economică a IMM – urilor din România**

Ediţia a XIV – a Cartei Albe a IMM – urilor din România, editată în 2016, constituie bază de propuneri de strategii cu privire la viitoarele direcţii de susţinere şi dezvoltare ale mediului de afaceri din România<sup>17</sup> .

<sup>15</sup> *Idem14.*

<sup>16</sup>*Cifra de afaceri pe categoriile reglementate: 1 - sub 2 mil. euro; 2 - între 2 şi 10 mil. euro; 3 - între 10 şi 50 mil. euro; 4 - peste 50 mil. euro, (conform INS, cursul mediu de schimb în 2011 a fost 4,2379 lei/euro).*

<sup>17</sup> *Carta Albă a IMM-urilor din România 2016, p.3.*

Cele cinci categorii de analize dezvoltate în lucrare reprezintă valoarea adăugată a ediţiei a XIV – a , respectiv<sup>18</sup> :

- prezentarea ultimelor evoluţii economico-sociale, aşa cum sunt percepute de către întreprinzătorii din România în anul 2016;
- punctarea principalelor probleme cu care se confruntă IMM-urile în primăvara anului 2016;
- caracterizarea esenţializată a întreprinzătorilor din România, aşa cum se prezintă ei în perioada post criza economică, la nivelul anului 2016;
- reliefarea unor caracteristici constructive şi funcţionale majore de natură managerială, comercială, financiară, inovaţională, umană, ale IMM - urilor din România, global şi pe anumite tipologii (dimensionale, sectoriale, teritoriale, juridice etc.);
- punerea la dispoziţie a unui set de priorităţi şi modalităţi strategice şi tactice privind relansarea sectorului de IMM-uri.

Studiul prezentat în ediţia a XIV – a Cartei Albe a IMM – urilor din România prezintă două categorii de rezultate<sup>19</sup> :

- prima categorie de rezultate este reflectată într-o manieră globală asupra perioadei de activitate a IMM – urilor între octombrie 2011 şi martie 2016. Remarcăm următoarele: 13,78% din întreprinderi au crescut activitatea; 19,43% din întreprinderi au diminuat activitatea şi 66,79% din întreprinderi înregistrează acelaşi nivel de activitate (figura. 1.4.).

Figura. 1.4. Viziune globală privind dinamica activităţii IMM – urilor (2011 – 2016)

*(sursa: preluare din Carta Albă a IMM-urilor din România 2016, p. 68)*

<sup>18</sup> *Carta Albă a IMM-urilor din România 2016, p.6.*

<sup>19</sup> *Carta Albă a IMM-urilor din România 2016, p.67.*

- a doua categorie de rezultate este reflectată într-o manieră analitică şi priveşte aceeaşi perioadă de activitate a IMM – urilor. Remarcăm următoarele: 10,98% din întreprinderi au crescut activitatea; 36,32% din întreprinderi au diminuat activitatea; 32,77% din întreprinderi înregistrează acelaşi nivel de activitate şi 19,93% din întreprinderi se află în situaţie falimentară sau chiar au dat faliment (figura 1.5.)

Figura. 1.5. Viziune analitică privind dinamica activităţii IMM – urilor (2011 – 2016)

*(sursa: preluare din Carta Albă a IMM-urilor din România 2016, p. 68)*

În funcţie de vârsta IMM – urilor, se constată un procentaj mai ridicat al întreprinderilor care au sub 5 ani şi îşi păstrează un nivel mai ridicat de funcţionare la aceeași parametrii, respectiv 70,34%.

Raportat la apartenenţa regională, IMM – urile din regiunea Nord Vest înregistrează la un nivel mai ridicat, în ceea ce priveşte menţinerea la acelaşi nivel de funcţionare, respectiv 74,03%.

Luând în considerare clasele de mărime a IMM – urilor se constată că întreprinderile mici înregistrează un procent mai ridicat de funcţionare la aceeaşi parametrii, respectiv 69,77%, în detrimentul microîntreprinderilor cu 66,70% şi a întreprinderilor mijlocii cu 62,12%.

Analizând forma de organizare juridică a IMM – urilor, se constată că S.R.L. – urile deţin cel mai mare procent între IMM – urile care funcţionează la aceeaşi parametrii.

În funcţie de domeniul de activitate, se constată că întreprinderile de transporturi înregistrează cel mai ridicat procent (72,09%) între IMM – urile care funcţionează la aceeaşi parametrii.

Ca şi concluzie generală constatăm că dinamica activităţii economice la IMM – urile analizate după criteriile prezentate anterior, înregistrează în toate cazurile cel mai ridicat nivel de activitate din rândul celor ce au funcţionat la aceeaşi parametrii în perioada 2011 – 2016.

#### **1.1.3. Dinamica performanţelor IMM – urilor din România**

# **1.1.3.1. Performanţele globale ale IMM – urilor în anul 2015 comparativ cu anul 2014**

Pe ansamblu, performanţele globale ale IMM – urilor din anul 2015, comparativ cu rezultatele înregistrate în anul 2014 au fost următoarele: mult mai bune pentru 2,46% din IMM – uri; mai bune pentru 21,26% din IMM – uri; identice pentru 50,46%, puţin mai slabe pentru 19,98% din IMM – uri şi net inferioare pentru 5,84% din IMM – uri. Se constată o stabilitate relativă a performanţelor realizate de IMM – urile din România în anul 2015 (figura 1.6.)<sup>20</sup> .

*(sursa: preluare din Carta Albă a IMM-urilor din România 2016, p. 91)*

În funcţie de vârsta IMM – urilor, se constată că IMM – urile cu o vârstă între 5 şi 10 ani deţin cele mai mari ponderi între cele cu rezultate "mult mai bune" (3,58%), dar şi în rândul celor cu rezultate "puţin mai slabe" (20,43%). Aceeaşi grupare de IMM – uri, înregistrează şi cea mai ridicată pondere în cadrul celor cu rezultate "mult mai slabe" în anul 2015 faţă de 2014 (7,17%). IMM – urile cu vârsta mai mică de 5 ani, înregistrează ponderea cea mai ridicată între cele ce au performat în anul 2015 faţă de 2014 (53,79%).

Raportând performanţele globale ale IMM – urilor la apartenenţa regională a acestora, se poate remarca următoarele: IMM – urile din regiunea Nord Est înregistrează procentul cel mai ridicat între cele cu rezultate "mult mai bune" (6,06%); cele din regiunea de Vest înregistrează procentul cel mai ridicat între cele cu rezultate "mai bune" (46,15%); IMM –

<sup>20</sup> *Carta Albă a IMM-urilor din România 2016, p.91.*

urile din regiunea Sud Vest înregistrează procentul cel mai ridicat între cele cu rezultate "identice" (38,46%); IMM – urile din regiune Nord Vest înregistrează procentul cel mai ridicat între cele cu rezultate "puţin mai slabe"; IMM – urile din regiunea Bucureşti – Ilfov înregistrează procentul cel mai ridicat între cele cu rezultate "mult mai slabe" (11,43%). Analiza de ansamblu evidenţiază regiunea Sud EST cu cea mai puternică evoluţie pozitivă în anul 2015 faţă de 2014.

În funcţie de încadrarea IMM – urilor pe clase de mărime remarcăm următoarele: IMM – urile din categoria întreprinderilor mijlocii înregistrează procentul cel mai ridicat între cele cu rezultate "mult mai bune" (4,55%); întreprinderile mici înregistrează procentul cel mai ridicat între cele ce au rezultate "mai bune" (44,19%); microîntreprinderile înregistrează procentul cel mai ridicat între cele cu rezultate "identice" (52,28%), al celor cu rezultate "puţin mai slabe" (22,09%) şi al celor cu rezultate "mult mai slabe" (6,44%). Analiza de ansamblu evidenţiază faptul că microîntreprinderile înregistrează, în medie, cel mai mare regres în anul 2015 faţă de 2014.

Analizând performanţa globală a IMM – urilor prin prisma formei de organizare juridică a acestora, se remarcă următoarele: IMM – urile organizate ca şi societăţi pe acţiuni au înregistrat procentul cel mai ridicat între cele cu rezultate "mult mai bune" (2,78%), al celor cu rezultate "mai bune" (36,11%) şi al celor cu rezultate "mult mai slabe" (8,33%); societăţile cu răspundere limitată au înregistrat cel mai mare procent între cele ce au rezultate "identice" (51,44%), iar IMM – urile cu alte forme de organizare înregistrează procentul cel mai ridicat între cele cu rezultate "puţin mai slabe" (24,79%).

Coroborând performanţa globală a IMM-urilor cu domeniul de activitate, remarcăm următoarele: IMM – urile din categoria construcţii înregistrează procentul cel mai ridicat între cele ce au rezultate "mult mai bune" (4,40%) şi "puţin mai slabe" (25,27%); IMM – urile din turism înregistrează procentul cel mai ridicat între cele ce au rezultate " mai bune" (43,33%); IMM – urile din comerţ înregistrează cel mai ridicat procent între cele ce au rezultate "identice" (53,72%); IMM – urile din transporturi înregistrează cel mai ridicat procent între cele ce au rezultate "mult mai slabe" (11,63%).

Raportând nivelul de pregătire al managerilor IMM – urilor la performanţa globală realizată, se remarcă următoarele: IMM – urile conduse de persoane cu studii superioare înregistrează performanţe superioare la nivelul celor ce au rezultate "mai bune" (22,81%); IMM – urile conduse de persoane cu studii elementare înregistrează rezultate "identice" (55,56%) şi "puţin mai slabe" (44,44%); IMM – urile conduse de persoane cu studii medii înregistrează rezultate "mult mai slabe" (7,72%).

În funcţie de sexul întreprinzătorilor, remarcăm următoarele: IMM – urile conduse de persoane de gen feminin deţin procente mai ridicate la nivelul celor cu realizări "mult mai bune" (3,01%) şi respectiv la nivelul celor cu rezultate "puţin mai slabe" (23,49%); IMM – urile conduse de persoane de gen masculin deţin procente mai ridicate la nivelul celor cu realizări "mai bune" (21,86%), "identice" (51,57%) şi mult mai slabe (5,89%).

# **1.1.3.2. Performanţele globale ale IMM – urilor în anul 2016 comparativ cu anul 2015**

Pe ansamblu, performanţele globale ale IMM – urilor din anul 2016, comparativ cu rezultatele înregistrate în anul 2015, au fost următoarele: "mult mai bine" în 1,55% din IMM – uri; "mai bune" în 22,35% din IMM – uri; "identice" în cazul a 64,79% , "puţin mai slabe" pentru 6,02% şi "mult mai slabe" pentru 5,29% din IMM – uri. Se constată o uşoară creştere a performanţelor IMM – urilor din România realizate în anul 2016 (figura 1.7.)<sup>21</sup> .

Figura 1.7. Performanţele globale ale IMM – urilor în anul 2016 comparativ cu 2015

(*sursa: preluare din Carta Albă a IMM-urilor din România 2016, p. 96)*

În funcţie de vârsta IMM – urilor, se constată următoarele: IMM – urile cuprinse între 5 şi 10 ani, deţin cele mai mari ponderi între cele cu rezultate "mult mai bune" (1,79%), dar şi între cele cu rezultate "puţin mai slabe" (8,24%); IMM – urile cu vârstă mai mare de 15 ani, deţin cele mai mari ponderi între cele cu rezultate "mai bune" (26,21%); IMM – urile cu vârstă sub 5 ani, deţin cea mai mare pondere între cele cu rezultate "identice" (67,59%); IMM – urile cu vârstă între 10 şi 15 ani, deţin cea mai mare pondere între cele cu rezultate "mult mai slabe" (6,75%).

<sup>21</sup> *Carta Albă a IMM-urilor din România 2016, p.96.*

În funcţie de aparența regională a IMM – urilor, remarcăm următoarele: IMM – urile din regiunea Sud Vest înregistrează procentul cel mai ridicat între cele cu rezultate "mult mai bune" (2,70%); IMM – urile din regiunea Nord Est înregistrează procentul cel mai ridicat între cele cu rezultate "mai bune" (42,42%); IMM – urile din regiunea Nord Vest înregistrează procentul cel mai ridicat între cele cu rezultate "identice" (81,82%); IMM – urile din regiunea Sud Est înregistrează procentul cel mai ridicat între cel mai ridicat între cele cu rezultate "puţin mai slabe" (10,96%); IMM – urile din regiunea Bucureşti – Ilfov înregistrează procentul cel mai ridicat între cele cu rezultate "mult mai slabe" (10,13%).

Analizând performanţa globală a IMM – urilor în funcţie de încadrarea acestora pe clase de mărime remarcăm următoarele: IMM – urile din categoria întreprinderi mici înregistrează procentul cel mai ridicat între cele cu rezultat "mult mai bune" (2,33%); IMM – urile din categoria microîntreprinderi înregistrează procentul cel mai ridicat între cele cu rezultat "identic" (67,37%) şi cu rezultat "mult mai slabe" (5,88%); IMM – urile din categoria întreprinderi mijlocii înregistrează procentul cel mai ridicat între cele cu rezultat "mai bune" (43,44%) şi cu rezultat "puţin mai slabe" (7,58%).

Examinând performanţa globală prin prisma formei de organizare juridică a IMM – urilor se remarcă următoarele: IMM – urile organizate ca şi societăţi cu răspundere limitată au înregistrat cel mai mare procent între cele cu rezultate "mult mai bune" (1,70%) şi cele cu rezultate "mult mai slabe" (5,64%); IMM – urile organizate ca şi societăţi pe acţiuni, au înregistrat procentul cel mai ridicat între cele cu rezultate "mai bune" (47,22%); IMM – urile cu alte forme de organizare juridică înregistrează procentul cel mai ridicat între cele cu rezultate "identice" (66,12%) şi "puţin mai slabe" (7,44%).

Raportând performanţa globală la domeniul de activitate al IMM – urilor remarcăm următoarele: IMM – urile din comerţ înregistrează cel mai ridicat procent între cele cu rezultate "mult mai bune" (2,13%), respectiv "identice" (66,76%) şi puţin mai slabe (7,98%); IMM – urile din turism înregistrează cel mai ridicat procent între cele ce au rezultate "mai bune" (43,33%); IMM – urile din transporturi înregistrează cel mai ridicat procent între cele ce au rezultate "mult mai slabe" (11,63%).

Analizând performanţa globală prin prisma nivelului de pregătire al managerilor IMM – urilor, se remarcă următoarele: IMM – urile conduse de persoane cu studii superioare înregistrează performanţe superioare la nivelul celor ce au rezultate "mult mai bune" (2,11%), respectiv "mai bune" (24,92%); IMM – urile conduse de persoane cu studii medii înregistrează la nivelul întreprinderilor cu "mult mai slabe" (6,59%); IMM – urile conduse de persoane cu studii elementare înregistrează la nivelul firmelor cu performanţe "identice" (88,89%) şi respectiv "puţin mai slabe" (11,11%).

În funcţie de sexul întreprinzătorilor, remarcăm următoarele: IMM – urile conduse de persoane de gen feminin deţin procente mai ridicate la nivelul celor cu realizări "mult mai bune" (2,11%) şi respectiv la nivelul celor cu rezultate "identice" (65,96%); IMM – urile conduse de persoane de gen masculin deţin procente mai ridicate la nivelul celor cu realizări "mai bune" (22,64%), "puţin mai slabe" (6,28%) şi respectiv "mult mai slabe" (5,50%).

# **1.2. Noua optică privind evoluţia şi dezvoltarea IMM – urilor din România**

#### **1.2.1. Perspectiva IMM – urilor din România**

Comisia pentru bugete a Parlamentului European a organizat în luna iulie 2015 o serie de dezbateri pe tema "Bugetul U.E. şi IMM. Participanţii la dezbateri, reprezentanţi ai Comisiei Europene, ai Băncii Europene de investiţii, cercetători şi antreprenori, s-au exprimat în legătură cu modul de funcţionare şi de finanţare a IMM-urilor<sup>22</sup> :

- "IMM-urile sunt coloana vertebrală a Uniunii Europene, iar noi, ca legiuitori europeni, trebuie să vedem ce instrumente putem să le oferim acestor întreprinderi care susțin economia europeană pentru a avea acces mai uşor la finanţare şi pentru a se putea dezvolta";
- "IMM-urile au nevoie de un cadru instituţionalizat mai bun, în care să poată acţiona, unul mai puţin birocratizat decât actualul;"
- "IMM-urile joacă un rol central în economia U.E. Ele reprezintă peste 98% din totalul întreprinderilor din U.E. şi furnizează peste două treimi din locurile de muncă în sectorul privat, contribuind cu peste 60% la valoarea adăugată a companiilor europene";
- "IMM-urile întâmpină frecvent probleme în obţinerea de finanţare, îndeosebi start – up - urile, iar perioada de criză economică nu a făcut decât să îngreuneze accesul la capital al acestor companii. De aceea U.E. a implementat programe de încurajare a finanţării IMM-urilor din partea sectorului privat."

*<sup>22</sup> www.caleaeuropeană.ro*

Dacă la nivelul Comisiei Europene sunt încă numeroase probleme legate de activitatea IMM-urilor, la nivelul României, mediul organizaţional al entităţii economice a acumulat şi păstrează multe influenţe nefavorabile moştenite de la vechea structură economică centralizată.

În ceea ce privește economia României, aceasta a înregistrat transformări importante, în perioada 2004-2013, reflectate atât la nivel macroeconomic cât şi la nivelul IMM-urilor.

În vederea atingerii obiectivelor asumate, noi provocări privind modernizarea procesului de perfecţionare a strategiilor, politicilor şi mecanismelor de funcţionare ale Uniunii Europene sunt reflectate în Strategia Naţională pentru Competitivitate (SNC), document strategic al Ministerului Economiei elaborat prin consultări atât cu mediul privat, cât şi cu ministerele de linie, respectiv Ministerul Agriculturii şi Dezvoltării Regionale şi Administraţiei Publice pentru perioada 2014 -2020. Între direcţiile de acţiune şi indicatorii de atins pentru IMM-uri în perioada 2014-2020, menţionăm mai jos următoarele (Tabel 1.4.)<sup>23</sup> :

 *<sup>23</sup> \*\*\* Strategia Naţională pentru competitivitate 2014-2020 (extras).*

*(sursa: prelucrare după Strategia Naţională pentru competitivitate 2014-2020)* 

#### **1.2.2. Elaborarea strategiilor şi politicilor în cadrul IMM – urilor**

Premisa creşterii performanţelor IMM – urilor o reprezintă dezvoltarea dimensiunii previzionale. În acest sens, studiul prezentat în Carta Albă a IMM – urilor din România la nivelul anilor 2015 – 2016 reflectă următoarele (Figura 1.8.): la nivelul anului 2016, 49,40% din IMM – uri întocmesc planuri şi politici anuale; 36,75% din IMM – uri nu realizează activităţi de planificare; 13,85% din IMM – uri elaborează strategii pe perioade de 3 – 5 ani<sup>24</sup> .

 <sup>24</sup> *Carta Albă a IMM-urilor din România 2016, p.169 – 173.*

Figura 1.8. Previzionarea activităţilor IMM – urilor din România la nivelul anului

*(sursa: prelucrare din Carta Albă a IMM-urilor din România 2016, p. 169)*

În funcţie de vârsta IMM – urilor, se constată următoarele: IMM – urile cu o vârstă de peste 15 ani, înregistrează un procent mai ridicat între cele ce "nu elaborează planuri" (41,90%); IMM – urile cu o vârstă de sub 5 ani înregistrează un procent mai ridicat între cele ce elaborează "planuri şi politici anuale" (57,99%); IMM – urile cu o vârstă cuprinsă între 10 – 15 ani înregistrează un procent mai ridicat între cele ce elaborează strategii pe perioade de 3 – 5 ani (19,23%).

Analizând IMM – urile în funcţie de apartenenţa regională a acestora remarcăm următoarele: IMM – urile din regiunea Sud Vest înregistrează un procent mai ridicat al activităţilor de previzionare între cele ce "nu elaborează planuri" (59,49%); IMM – urile din regiunea Nord Vest înregistrează un procent mai ridicat al activităţilor de previzionare între cele ce elaborează "planuri şi politici anuale" (63,64%); IMM – urile din regiunea Vest înregistrează un procent mai ridicat al activităților de previzionare între cele ce elaborează strategii pe perioade de 3 – 5 ani (23,08%).

Raportând la încadrarea IMM – urilor pe clase de mărime, se remarcă următoarele: IMM – urile din categoria microîntreprinderi înregistrează procentul cel mai ridicat între cele ce nu "elaborează planuri" (38,88%); IMM – urile din categoria întreprinderi mijlocii înregistrează un procent mai ridicat între cele ce elaborează "planuri şi politici anuale" (54,46%); IMM – urile din categoria întreprinderi mici înregistrează un procent mai ridicat între cele ce elaborează strategii pe perioade de 3 – 5 ani (22,66%).

În funcţie de forma de organizare juridică se remarcă următoarele: IMM – urile organizate ca şi societăţi comerciale pe acţiuni înregistrează procentul cel mai ridicat între cele ce elaborează "planuri şi politici anuale" (61,11%) şi strategii pe perioade de 3 – 5 ani (16,67%); IMM – urile constituite sub alte forme de organizare juridică înregistrează procentul cel mai ridicat între cele ce "nu elaborează planuri" (49,58%).

În funcţie de domeniul de activitate, se remarcă următoarele: IMM – urile din comerţ înregistrează procentul cel mai ridicat între cele ce "nu elaborează planuri" (41,78%); IMM – urile din turism înregistrează procentul cel mai ridicat între cele ce elaborează "planuri şi politici anuale" (65,12%); IMM – urile din ramura de activitate industrie înregistrează procentul cel mai ridicat între cele ce elaborează strategii pe perioade de 3 – 5 ani (22,46%).

Raportând nivelul de pregătire al managerilor IMM – urilor la performanţa globală realizată se constată următoarele: IMM – urile conduse de persoane cu studii superioare întocmesc "planuri şi politici anuale" într - un procent ridicat (54,13%); IMM – urile conduse de persoane cu studii medii "nu elaborează planuri" în procent mai ridicat (45,71%); IMM – urile conduse de persoane cu studii elementare înregistrează un procent mai ridicat de realizare a strategiilor pe 3 – 5 ani (22,22%).

#### **1.2.3. Obiective şi priorităţi manageriale ale IMM – urilor**

Pentru perioada 2017 – 2018, studiul prezentat în Carta Albă a IMM – urilor din România 2016 a evidenţiat o optică prudent – optimistă. Astfel, analiza obiectivelor IMM – urilor prezintă următoarele rezultate: vânzarea afacerii 1,98% din IMM – uri; reducerea dimensiunii afacerii 2,26% din IMM – uri; închiderea afacerii 3,68% din IMM – uri; extinderea rapidă a afacerii 6,60% din IMM – uri; extinderea moderată a afacerii 40,62% din IMM – uri şi menţinerea afacerii la dimensiunile actuale 44,86% din IMM – uri (Figura 1.9.).

Figura 1.9. Obiectivele IMM – urilor – perioada 2017 – 2018

*(sursa: preluare din Carta Albă a IMM-urilor din România 2016, p. 174)*

În funcţie de vârsta IMM – urilor, se constată următoarele: IMM – urile cu o vârstă de sub 5 ani înregistrează un procent mai ridicat între cele ce si-au fixat ca obiectiv "extinderea afacerii" (42,21%) şi cele ce şi – au fixat ca obiectiv "vânzarea afacerii" (3,25%); IMM – urile cu o vârstă cuprinsă între 5 şi 10 ani înregistrează un procent mai ridicat între cele ce şi – au fixat ca obiectiv "închiderea afacerii" (5,64%); IMM – urile cu o vârstă cuprinsă între 10 şi 15 ani înregistrează un procent mai ridicat între cele ce şi – au fixat ca obiectiv "extinderea rapidă a afacerii" (8,55%); IMM – urile cu o vârstă de peste 15 ani înregistrează un procent mai ridicat între cele ce şi – au fixat ca obiectiv "menţinerea afacerii la dimensiunile actuale" (49,30%) şi respectiv cele ce şi – au fixat ca obiectiv "reducerea dimensiunii afacerii" (3,17%).

Analizând IMM – urile în funcţie de apartenenţa regională a acestora remarcăm următoarele: IMM – urile din regiunea Nord Est înregistrează un procent mai ridicat între cele ce şi – au fixat ca obiectiv "extinderea moderată a afacerii" (55,38%); IMM – urile din regiunea Sud Vest înregistrează un procent mai ridicat între cele ce şi – au fixat ca obiectiv "menţinerea afacerii la dimensiunile actuale" (53,92%); IMM – urile din regiunea Centru înregistrează un procent mai ridicat între cele ce şi – au fixat ca obiectiv "extinderea rapidă a afacerii" (14,43%); IMM – urile din regiunea Bucureşti – Ilfov înregistrează un procent mai ridicat între cele ce şi – au fixat ca obiective "închiderea afacerii" (7,71%), "reducerea dimensiunii afacerii" (4,26%) şi respectiv "vânzarea afacerii" (2,93%).

Raportând la încadrarea IMM – urilor pe clase de mărime, remarcăm următoarele: IMM – urile din categoria microîntreprinderi înregistrează un procent mai ridicat între cele ce şi – au fixat ca obiectiv "închiderea afacerii" (4,48%) şi respectiv "reducerea dimensiunii afacerii" (2,64%); IMM – urile din categoria întreprinderi mici, înregistrează un procent mai ridicat între cele ce şi – au fixat ca obiectiv "extinderea rapidă a afacerii" (10,32%), "menţinerea afacerii la dimensiunile actuale" (52,38%) şi respectiv "vânzarea afacerii" (3,17%); IMM – urile din categoria întreprinderi mijlocii înregistrează un procent mai ridicat între cele ce şi – au fixat ca obiectiv "extinderea moderată a afacerii" (51,56%).

În funcţie de forma de organizare juridică se remarcă următoarele: IMM – urile organizate ca societăţi pe acţiuni înregistrează un procent mai ridicat între cele ce şi – au fixat ca obiectiv "extinderea moderată a afacerii" (47,06%); IMM – urile din categoria societăților cu răspundere limitată înregistrează un procent mai ridicat cele ce şi – au fixat ca obiectiv "extinderea rapidă a afacerii" (7,14%), "închiderea afacerii" (3,85%), "menţinerea afacerii la dimensiunile actuale" (44,84%) şi respectiv "vânzarea afacerii" (2,20%); IMM – urile cu alte forme de organizare juridică înregistrează un procent mai ridicat între cele ce şi – au fixat ca obiectiv "reducerea dimensiunii afacerii" (4,27%).

În funcţie de domeniul de activitate, remarcăm următoarele: IMM – urile din ramura de activitate construcţii înregistrează un procent mai ridicat între cele ce şi – au fixat ca obiectiv "menţinerea afacerii la dimensiunile actuale" (45,98%) şi respectiv "vânzarea afacerii" (4,60%); IMM – urile din ramura de activitate comerţ înregistrează un procent mai ridicat între cele ce şi – au fixat ca obiectiv "reducerea dimensiunii afacerii" (3,01%); IMM – urile din ramura de activitate transporturi înregistrează un procent mai ridicat între cele ce şi – au fixat ca obiectiv "extinderea moderată a afacerii" (45,24%) şi respectiv "închiderea afacerii" (9,52%); IMM – urile din ramura de activitate turism înregistrează un procent mai ridicat între cele ce şi – au fixat ca obiectiv "extinderea rapidă a afacerii".

Concluzionând se constată că obiectivele fixate de IMM – uri influenţează performanţele acestora. Astfel, cele mai performante se înregistrează în perioada 2015 – 2016, IMM – uri care şi – au fixat ca obiectiv "extinderea moderată a afacerii" (62,96%), iar cele mai slabe performanţe sunt înregistrate de IMM – urile care şi –au fixat ca obiectiv "menţinerea afacerii la dimensiunile actuale" (50,24%).

În mod semnificativ, performanţele IMM – urilor sunt condiţionate de priorităţile manageriale<sup>25</sup>: amplificarea activităţii de marketing (43,34%); achiziţia de tehnică nouă (20,44%); diversificarea producţiei (15,42%); construcţii de clădiri (14,23%); pregătirea intensă a forţei de muncă (13,87%); înlocuirea utilajelor (11,50%); informatizarea activităţii (9,76%); restructurări şi modernizări manageriale (9,22%); introducerea sistemelor moderne de gestiune a calităţii (6,75%); combaterea şi limitarea poluării (5,75%).

Figura 1.10. Priorităţi manageriale pentru IMM – uri – perioada 2017 – 2018

*<sup>(</sup>sursa: preluare din Carta Albă a IMM-urilor din România 2016, p. 194)*

<sup>25</sup> *Carta Albă a IMM-urilor din România 2016, p.194.*

Menţionăm că două din priorităţile manageriale constatate în acest studiu, respectiv informatizarea activităţilor (9,76%) şi restructurări şi modernizări manageriale (9,22%), însumate reprezentând 19,08% ceea ce justifică preocuparea noastră în vederea confirmării oportunităţii construirii unui sistem financiar – contabil durabil în cadrul IMM – urilor din regiunea Sud Muntenia. Continuând demersul cercetării, o dată construit sistemul informaţional financiar contabil durabil (S.I.F.C.D.), se va proceda la organizarea acestuia în scopul externalizării contabilităţii.

#### **1.2.4. Informatizarea IMM - urilor**

Principalele elemente ale tehnologiei informatice utilizate în cadrul IMM – urilor din România la nivelul anului 2016 au fost următoarele: computerul (76,55%); internetul (74,36%); e – mailul (78,70%); site – ul propriu (28,10%); vânzările şi cumpărăturile on – line (14,69%) şi intranetul (3,92%)<sup>26</sup> .

Figura 1.11. Informatizarea IMM – urilor la nivelul anului 2016

*<sup>(</sup>sursa: prelucrare din Carta Albă a IMM-urilor din România 2016, p. 387)*

<sup>26</sup> *Carta Albă a IMM-urilor din România 2016, p.387.*

În funcţie de grupa de vârstă, se constată următoarele în legătură cu utilizarea tehnologiei informatice: IMM – urile cu o vârstă de sub 5 ani înregistrează un procent mai ridicat al utilizării reţelelor intranet (20,34%); IMM – urile cu o vârstă cuprinsă între 5 şi 10 ani, înregistrează un procent mai ridicat al utilizării internetului (75,99%); IMM – urile cu o vârstă cuprinsă între 10 şi 15 ani înregistrează un procent mai ridicat al computerelor (81,43%), al e – mailului (69,62%) şi al vânzărilor / cumpărărilor (16,88%); IMM – urile cu o vârstă de peste 15 ani înregistrează un procent mai ridicat de utilizare al site – ului propriu.

Analizând IMM – urile în funcţie de apartenența regională, se remarcă următoarele: IMM – urile din regiunea Sud, utilizează în procent mai ridicat intranetul (28,21%); IMM – urile din regiunea Vest, utilizează, în procent mai ridicat site – ul propriu (84,62%) şi realizează vânzări / cumpărări (38,46%); IMM – urile din regiunea Nord Vest, utilizează în procent mai ridicat internetul (92,21%), computerele (90,91%) şi e – mailul (89,61%).

În funcţie de încadrarea IMM – urilor pe clase de mărime, se remarcă următoarele: IMM – urile din categoria microîntreprinderi înregistrează procent mai ridicat de utilizare a intranetului (18,53%); IMM – urile din categoria întreprinderi mici înregistrează un procent mi ridicat de utilizare a internetului (91,47%); IMM – urile din categoria întreprinderi mijlocii înregistrează un procent mai ridicat de utilizare a computerelor (89,39%), a e – mailului (89,39%), a site – ului propriu (59,09%) şi a realizării on – line a vânzărilor şi cumpărărilor (30,30%).

Raportând IMM – urile în funcţie de organizarea juridică, se remarcă următoarele considerente: IMM – urile organizate ca societăţi pe acţiuni înregistrează un procent mai ridicat de utilizare a internetului (86,11%), a computerelor (91,67%), a e – mailului (86,11%), a site – ului propriu (52,78%) şi a vânzărilor şi cumpărărilor on – line (19,44%); IMM – urile organizate într – o altă formă juridică înregistrează un procent mai ridicat de utilizare a intranetului (44,63%).

În raport cu domeniul de activitate al IMM – urilor, se constată următoarele: IMM – urile din ramura de activitate comerţ înregistrează un procent mai ridicat de utilizare a intranetului (23,40%); IMM – urile din ramura de activitate turism înregistrează un procent mai ridicat de utilizare a internetului (96,67%), a computerelor (93,33%), a e – mailului (83,33%), a site – ului propriu (55,33%) şi a vânzărilor, cumpărărilor on – line (36,67%).

# **1.3. Oportunitatea construirii unui sistem informaţional financiar – contabil durabil (S.I.F.C.D) în cadrul IMM – urilor**

# **1.3.1. Analiza sistemului informaţional financiar-contabil în întreprinderile mici şi mijlocii din România**

# **1.3.1.1. Istoricul şi definirea sistemului informaţional financiarcontabil**

Expresia "sisteme informaţionale" provine din limba engleză, prin traducerea expresiei "Management Information System (MIS)" şi datează din anii '60. De fapt, apariţia sistemelor informaţionale este strict legată de începutul utilizării de către unităţile economice a aplicaţiilor de informatică de gestiune, unele dintre acestea utilizate şi în zilele noastre. Aceste aplicaţii colective de informatică sunt utilizate preponderent în operaţiile interne ale entităţilor economice, însă nu exclud legătura cu exteriorul. Toate aceste aplicaţii de informatică de gestiune se caracterizează prin punerea lor în aplicare cu ajutorul unor proceduri stabilite după anumite reguli formale. De asemenea, la nivel organizaţional există regulamente interne de organizare şi de funcţionare, care includ aceste proceduri<sup>27</sup> .

Orice sistem informaţional are un caracter formal, fiind însoţit de o documentaţie sau după caz, de instrucţiuni de punere în funcţiune şi de utilizare. Odată acceptat de unitatea economică devine obligatoriu şi exhaustiv. Sistemul informaţional, sub rezerva excepţiilor specifice, se bazează pe repetarea aplicaţiilor şi implică în general majoritatea sau chiar toate serviciile existente în entităţile economice între care face să circule informaţiile. Acesta are capacitatea de a memora şi de a stoca informaţiile, de a efectua tratamente pentru informaţiile disponibile şi de a oferi celor în drept informaţiile necesare la nevoie. Cele expuse mai sus, reprezintă un punct de vedere pentru definiţia conceptuală a unui sistem informaţional<sup>28</sup> .

Citând pe Annalise Couleau-Dupont, lucrarea "*Sistềmes d´Information de gestion* ", un sistem informaţional îndeplineşte în general următoarele funcţii: achiziţionarea informaţiilor,

<sup>27</sup> *Peaucelle J.L., Sistemes d`Information, Ed.Economica, Paris, 1999, p.5*

*<sup>28</sup> Idem 25, p.6*

memorarea şi stocarea informaţiilor, tratamentul şi difuzarea acestora<sup>29</sup> . Pentru a funcţiona, un sistem informatic este strict legat de componentele sale<sup>30</sup> , şi anume:

- resursele umane, în fapt utilizatorii informaţiilor în fazele de primire, exploatare şi destinaţie;
- mijloacele materiale, respectiv ordinatoare, reţele, posturi de lucru, imprimante şi suporturi de informaţii;
- programele şi procedurile de aplicare şi de asigurare a funcţionării sistemului informaţional;
- informaţiile sub diferite forme de prezentare.

Profesorul Robert Reix, în lucrarea "*Sistềmes d´Information et management des organization*", propune următoarea definiţie<sup>31</sup> : "Un sistem informaţional este un ansamblu organizat de resurse materiale, programe, resurse umane, proceduri, care permit să primească, să trateze, să stocheze şi să comunice informaţii (sub formă de date, texte, imagini, sunete, etc) în organizaţii". Această diversitate de expresii privind sistemul informaţional poate crea concurenţă şi uneori chiar confuzii, privind limitele de utilizare a acestei definiţii de sistem informaţional.

Spre exemplu, noul Sistem Informatic de Gestiune pare să fi creat la un moment dat concurenţă expresiei sistem informaţional. Între timp, specialiştii şi utilizatorii s-au pus de acord, înţelegând cu toţii faptul că dimensiunea unui sistem este pur şi simplu o chestiune de arbitrar şi că mai repede mărimea entităţii şi a bugetului alocat organizării unui sistem informaţional fac, în ultimă instanţă, ca aceste sisteme să fie de talie mai mică sau mai mare. În aceeaşi măsură de idei, este posibil ca un sistem informaţional să poată deveni un sistem informaţional global, imens şi chiar greu de gestionat ca urmare a unei dezvoltări excesive.

Orice sistem informaţional poate fi "decupat" în mai multe secţiuni, denumite subsisteme informaţionale; într-un final, oricare dintre aceste subsisteme informaţionale, dacă va căpăta personalitate şi autonomie de gestiune proprie, poate să redevină un nou sistem informaţional. În acest mod se explică existenţa şi denumirea unor sisteme informaţionale specializate în entităţi economice, precum: sistemul informaţional financiar-contabil, sistemul informatic de gestiune.

*<sup>29</sup> Couleau-Dupont, A., Systemes d`information de gestion, Ed.Nathan, Paris, 2007, p.20*

*<sup>30</sup> Idem 28, p. 21*

*<sup>31</sup> Reix Robert, Systemes d`information et management des organization, Ed. Veibert, Paris, 1995, p.42.*

#### **1.3.1.2. Locul şi rolul sistemului informaţional financiar-contabil**

În sens mai larg, sistemul informaţional al unei entităţi economice se identifică cu rolul acesteia în cadrul unui sistem economic global. În sens mai restrâns, rolul sistemului informaţional al unei entităţi economice este de a asigura coerenţa de ansamblu a sistemului, pe de o parte, iar pe de altă parte, de a realiza coordonarea unităţilor de tratament, altele decât cele informatice. Cu alte cuvinte, se mai poate spune că rolul sistemului informaţional, în sens strict, este de a include propriile componente în domeniul, în care, se asigură coordonarea mijloacelor informatice şi a mijloacelor de tratament al informaţiilor codate neinformatice<sup>32</sup> . Desigur, toată această coordonare are ca obiectiv garantarea realizării tuturor funcţiilor entităţii economice ca sistem. Sistemul informaţional al unei entităţi economice, în speţă al unui IMM, are o legătură foarte mare, cu principalul furnizor de informaţii, respectiv contabilitatea. De aici, structurarea, construcţia şi funcţionarea componentei esenţiale a sistemului informaţional al IMM-urilor, respectiv sistemul informaţional financiar-contabil al IMM-urilor.

Un sistem informaţional financiar-contabil poate fi definit astfel<sup>33</sup> : "reprezintă un set de resurse umane şi de capital dintr-o organizaţie, care se ocupă cu pregătirea informaţiilor contabile, dar şi cu informaţiile obţinute prin colectarea şi prelucrarea tranzacţiilor economice. Aceste informaţii sunt făcute disponibile tuturor nivelurilor conducerii, pentru realizarea planificării şi controlului activităţilor organizaţiilor economice."

Sistemul informaţional financiar-contabil al unei entităţi economice prelucrează două categorii de informaţii, cu ajutorul a două subsisteme informaţionale, componente ale sistemului informaţional financiar-contabil, respectiv:

- subsistemul informaţional al contabilităţii financiare, care prelucrează informaţiile generate de operaţiile economico-financiare, producând documente de sinteză, necesare utilizatorilor interni şi externi;
- subsistemul informaţional al contabilităţii de gestiune, care prelucrează informaţiile generate de calculaţia şi controlul costurilor şi de previziune.

Având în vedere funcţiile entităţilor economice şi nevoia de a asigura o bună funcţionare a diverselor procese economice, care au loc în respectivele entităţi, respectiv pentru a asigura integritatea informaţiilor utilizate de aceste procese economice, sistemul

<sup>32</sup> *Hubert P., Systemes d`information de gestion, Ed. Gualino, Paris, 2008, p.64*

<sup>33</sup> *Oprea D., Premisele si consecintele informatizarii contabilitatii, Ed. Graphix, Iasi, 1995, p.31*

informaţional financiar-contabil poate fi structurat după ciclul de producţie, după ciclul de venituri şi de cheltuieli şi totodată după ciclul de încasări şi plăţi<sup>34</sup> .

Sistemul informaţional financiar-contabil oferă pentru beneficiarii săi, după prelucrarea informaţiilor în cadrul sistemului, următoarele categorii de informaţii<sup>35</sup> :

- rapoarte financiar-contabile de sinteză: Bilanţul contabil, Contul de profit şi pierdere, Tabloul fluxurilor de trezorerie, Situaţia modificării capitalurilor proprii, Politici contabile şi Note explicative;
- rapoarte de bază ale contabilităţii financiare: Fişe de cont, Cartea Mare, Balanţa de verificare, Registrul jurnal, Situaţia veniturilor şi cheltuielilor, Situaţii ale încasărilor şi plăţilor;
- rapoarte întocmite cu ocazia închiderilor lunare, trimestriale, semestriale, anuale ale unor conturi;
- bugete: bugete de vânzări, de cumpărări, de încasări şi de plăţi;
- grafice privind evoluţia veniturilor şi a cheltuielilor şi a altor componente contabile;
- analize ale conturilor privind unii indicatori economico-financiari.

#### **1.3.1.3. Evoluţia sistemului informaţional financiar-contabil**

#### *Evoluţia contabilităţii în România*

Schimbarea după 1989, a sistemului economic şi a cadrului juridic din România, a determinat şi schimbarea sistemului de contabilitate. Reforma sistemului de contabilitate din România a determinat schimbări semnificative şi la nivelul profesiei contabile. Totodată, s-a stabilit şi obiectivul principal al reformei sistemului de contabilitate, respectiv normalizarea şi armonizarea contabilităţii din România cu Standardele Internaţionale de Contabilitate şi cu prevederile Directivelor Europene. Principalele cauze, care au determinat reforma în domeniul contabilităţii din România, au fost următoarele<sup>36</sup>: schimbări majore în sfera proprietăţii; creşterea rolului informaţiei în viaţa economică; apariţia unor noi actori ai vieţii

<sup>34</sup> *Idem 31, p.105-106*

<sup>35</sup> *Patrascu D.R.V, Teza de doctorat, Normativ si constructive în profesia contabila si impactul asupra contabilitatii IMM-urilor din Romania, p.50.*

*<sup>36</sup> Bunget, O.C, Contabilitate româneasca intre reforma si convergenta, Ed.Economica, Bucuresti, 2005, p.19.*

economico-sociale; dorinţa aderării la structurile europene şi euro-atlantice; unele elemente de natură subiectivă.

Reforma sistemului de contabilitate românesc a vizat schimbări semnificative, între care majoritatea au fost de fond<sup>37</sup> :

- stabilirea obiectivelor fundamentale ale contabilităţii;
- elaborarea cadrului juridic privind organizarea şi conducerea contabilităţii;
- crearea cadrului juridic al profesiei de expert contabil şi contabil autorizat;
- stabilirea competenţelor legale privind elaborarea, actualizarea, avizarea şi adaptarea la specificul de activitate a unor sectoare, a reglementărilor contabile de ordin general;
- reglementarea activităţii de audit financiar şi a criteriilor de autorizare a auditorilor financiari, persoane fizice şi juridice, în conformitate cu Directiva a VIII-a, a Consiliului Comunităţii Europene.

Procesul de organizare şi de conducere a contabilităţii în România a fost structurat în patru etape începând cu anul 1990, după cum urmează:

 **Prima etapă** cuprinde perioada 1990-1991 şi are două coordonate principale<sup>38</sup> :

- adaptarea vechiului sistem de contabilitate la noile cerinţe, impuse de adoptarea Primelor legi, care aveau în vedere trecerea la economia de piaţă<sup>39</sup> ;
- elaborarea cadrului legislativ de bază, privind organizarea şi conducerea noilor unităţi patrimoniale, precum şi stabilirea răspunderilor legale, în condiţiile autonomiei astfel create.
- **Etapa a II-a**, cuprinde perioada 1992-1993, având ca obiectiv principal elaborarea noului sistem de contabilitate, axat pe legislaţia existentă la acea dată şi aliniat la cerinţele Directivelor Europene şi Standardelor Internaţionale de Contabilitate. În această perioadă s-au înregistrat următoarele realităţi<sup>40</sup> :
	- elaborarea sistemului de contabilitate al agenţilor economici din România: regulamentul de aplicare a Legii contabilităţii, Planul General de conturi, Normele metodologice de utilizare a conturilor, Nomenclatorul privind modele ale registrelor şi formularelor tipizate comune pentru activitatea financiară şi

*<sup>37</sup> Feleaga, M., Malciu, L., Reforma dupa reforma: Contabilitatea din Romania în fata unei noi provocari Vol I, Ed.Economica, Bucuresti, p. 21-32.*

*<sup>38</sup> Misulescu, E., si colaboratorii, Drept contabil, Ed.Economica, Bucuresti, 1996, p.173.*

<sup>39</sup> *Legea nr.15/1990, Legea nr. 31/1990 ;i Decretul lege nr. 54/1990*

*<sup>40</sup> Posles, L., si colaboratorii, Contabilitatea intreprinderii, Ed. Fundatiei Andrei Saguna, Constanta, 2006, p. 24-30.*

contabilă, registrele de contabilitate şi normele de utilizare a acestora, bilanţul contabil şi normele metodologice de întocmire, prezentare şi publicare a acestuia;

- înfiinţarea Colegiului Consultativ al Contabilităţii;
- organizarea "Programului naţional de instruire a personalului contabil";
- introducerea "Noului sistem contabil", la un număr de 60 de societăţi comerciale şi de regii autonome, cu titlu experimental, în primul semestru al anului 1993.
- **Etapa a III-a**, cuprinde perioada 1994-2005, având ca obiective principale următoarele<sup>41</sup> :
	- punerea în practică a noilor reglementări contabile;
	- confirmarea reformei sistemului de contabilitate;
	- crearea cadrului juridic pentru furnizorii de servicii profesionale în domeniul contabilităţii şi expertizei contabile;
	- organizarea Consiliului Contabilităţii şi Raportărilor Financiare, prin reorganizarea Consiliului Consultativ al Contabilităţii42;
	- asimilarea în legislaţia naţională a prevederilor Directivei a VII a CEE;
	- realizarea unei analize diagnostic a reglementărilor contabile româneşti în comparaţie cu prevederile Directivelor Europene în domeniu şi cu Standardele Internaţionale de Contabilitate;
	- elaborarea Planului de continuare a dezvoltării sistemului de contabilitate românesc.
- **Etapa a IV-a**, cuprinde perioada 2005-prezent, având ca principal obiectiv actualizarea reglementărilor şi a metodologiilor contabile, corelată cu evoluţia cadrului legislativ general şi cu continuarea armonizării sistemului naţional de contabilitate cu Standardele Internaţionale de Contabilitate IAS-IFRS.

La 1 ianuarie 2015, au intrat în vigoare noile reglementări contabile şi Noul Plan de Conturi, aprobat prin Ordinul MFP nr. 1802-2014, abrogând următoarele acte normative: Ordinul MFP 3055-2009 şi Ordinul 2239-2011.

#### *Evoluţia reglementărilor privind contabilitatea*

Procesul de globalizare a piețelor nu rezolvă problemele privind dezvoltarea economică şi social - culturală la nivel național, regional sau mondial. Continuarea acestui

*<sup>41</sup> \*\*\* Ordinul MFP nr. 1752/2005.*

*<sup>42</sup> \*\*\* Hotararea Guvernului nr. 401/2005.*

proces include şi globalizarea din punct de vedere cultural, de unde şi nevoia unui dialog intercultural permanent, până la atingerea obiectivului final.

Un rol esențial în îndeplinirea acestui deziderat îl are comunicarea cu ajutorul instrumentului contabilitate, în cadrul şi între sistemele economice şi sociale aparținând noului concept de globalizare economică şi social - culturală. Drumul globalizării, cu ajutorul contabilității, este facilitat de guvernanța corporatistă şi de aplicarea Standardelor Internaţionale de Contabilitate şi respectiv, de Directivele Europene ale Comisiei Europene privind contabilitatea.

Acest nou context internațional creează necesitatea utilizării informațiilor entităților economice, într-o mare transparență, astfel încât aceste informații să poată fi utile oriunde şi oricând şi să fie clare şi concise, credibile şi comparabile, în vederea fundamentării deciziilor economico-sociale. Se impune în acest sens o coordonare a legislațiilor naționale, astfel încât acestea să asigure un minim de cerințe echivalente şi convergente, pentru a asigura comparabilitatea informațiilor contabile, în primul rând pentru entitățile economice aflate în sfera şi în circuitul economic mondial. Pentru punerea în aplicare a mecanismelor de coordonare spre convergența legislațiilor naționale, au fost create organismele internaționale regionale şi chiar naționale, implicate în normalizarea şi armonizarea contabilității.

Normalizarea contabilă constituie un sistem unitar de organizare conceput pentru ansamblul unităților economice dintr-o țară sau grup de țări, oricare ar fi sectorul de care aparțin: sectorul primar al agriculturii, al creşterii animalelor, pescuitului sau extracției miniere, sectorul secundar al industriilor de prelucrare, sectorul terțiar al comerțului şi al serviciilor<sup>43</sup> .

Bernard Colasse, afirma în lucrarea "Contabilitate generală", că<sup>44</sup> : "astăzi în majoritatea țărilor, contabilitățile întreprinderilor sunt normalizate, aceasta însemnând că ele se sprijină pe o terminologie şi pe reguli comune de elaborare a documentelor de sinteză, ale căror metode sunt identice pentru toate întreprinderile ".

Normalizarea contabilității are următoarele obiective<sup>45</sup> :

- determinarea unei terminologii şi a principiilor contabile, general admise;
- definirea informațiilor în situațiile financiare;
- modul de prezentare a situațiilor financiare;

<sup>43</sup> *Rouse, F., Normalisation comptable, Ed. MCD, Paris, 1989, p.24-25*

*<sup>44</sup> Colasse, B., Contabilitate generala-Editia a 4 a, Ed. Moldova, Iasi, 1995, p.37*

*<sup>45</sup> Costa, F.L., La comptabilite et ses utilisateur, în Enciclopedie de gestion,1996, p.142*

- elaborarea planului de conturi şi a metodologiei de contabilizare a operațiilor economico-financiare.

Scopul normalizării contabilității vizează pe de o parte obținerea de către puterea publică a unei informări omogene referitoare la entitățile economice şi pe de altă parte, de a putea fi utilizată informația contabilă de către beneficiari, din afara entității economice.

Normalizării contabilității capătă şi o nouă dimensiune, urmare a modului său de abordare<sup>46</sup> :

- abordarea de tip politic, în care predomină intervenția statului;
- abordarea de tip pragmatic, unde profesia contabilă joacă rolul determinant;
- abordarea mixtă, în care normele elaborate de organismele profesionale sunt validate de intervenția publica;
- abordarea mixtă, în care normele sunt rodul participării sindicatelor muncitoreşti, profesiei contabile şi asociațiilor patronale.

În vederea adoptării la nivel european a normelor internaționale de contabilitate realizate de organismul internațional de normalizare IASB, a fost creat Comitetul de Reglementare Contabilă (Accounting Regulatory Committee – ARC), constituit din reprezentanții statelor membre şi consiliat de Grupul Consultativ European pentru Raportarea Financiară (E.F.R.A.G.).

International Accounting Standard Board (IASB) realizează acordul de înființare IASC în anul 1973. Între anii 1973 şi 2001, IASC emite standardele IAS, pe care IASB le adoptă. Din anul 2001, noile standarde poartă denumirea de IFRS. În prezent nu se mai emit IAS, însă cele existente sunt în vigoare în continuare, până la înlocuirea sau modificarea lor de noile standarde IFRS. IFRS sunt utilizate în circa 100 de țări, între care statele membre UE, Australia, Rusia, Africa de Sud, Singapore, Pakistan şi Hong Kong. În Europa IAS/IFRS se utilizează cu avizul Comitetului de Reglementare Contabilă (Accounting Regulatory Committee – ARC), Financial Accounting Standard Board (FASB), organism de reglementare contabilă, creat în anul 1973, având ca obiectiv emiterea următoarelor categorii de acte normative:

- Statements of Financial Accounting Concept (SFAC), care enunță concepte fundamentale, care determină normele de stabilire şi de prezentare a conturilor;

*<sup>46</sup> Feleaga, M., Ionascu, I., Tratat de contabilitate financiara, Vol I, Ed. Economica, Bucuresti, 1998, p.263.*

- Statements of Financial Accounting Standard (SFAS), care definesc principiile şi regulile contabile pentru prepararea şi prezentarea conturilor. Acestea reprezintă principiile generale acceptate (GAAP).

Acest model de organism FASB reprezintă un prim cadru profesional flexibil, în care practicianul în contabilitate şi managerul entității economice sunt puşi față în față, pentru a recunoaşte simultan caracteristicile calitative ale informației contabile determinante pentru încrederea în contabilitate<sup>47</sup> .

La nivelul Europei, Comisia Europeană a început încă din anul 1970, procesul de elaborare şi de modificare a Directivei a IV a, cu privire la societățile comerciale, adoptată în anul 1978, a Directivei a VII a, cu privire la conturile consolidate, adoptată în anul 1983 şi a Directivei a VIII a, cu privire la conturile anuale şi consolidate ale societăților bancare şi a altor instituții financiare, adoptată în anul 1986. Concomitent cu procesul de normalizare a contabilității a evoluat şi procesul de armonizare a contabilității, atât în plan regional, cât şi în plan mondial. Fiind o cerință definitorie a utilizatorilor de situații financiare armonizarea contabilității s-a impus ca o necesitate intransigentă a procesului de globalizare mondială.

Având ca principală misiune reducerea diferențelor dintre reglementările naționale, armonizarea contabilității "trebuie să fie delimitată de normalizare, care presupune mai degrabă o uniformizare totală a regulilor "<sup>48</sup> .

Factori importanți, precum procesul de lărgire a U.E., globalizarea piețelor de capitaluri, marea privatizare şi dorința managerilor entităților economice multinaționale de comparabilitate a informațiilor, au jucat un rol determinat în susținerea armonizării contabilității la nivel regional şi mondial, după anul 1973.

De asemenea, schimburile economico-sociale, aflate în creştere semnificativă după anii şaptezeci ai secolului XX, au reprezentat o bună oportunitate pentru cunoaşterea şi aproprierea practicilor şi reglementărilor contabile ale țărilor implicate în aceste legături. S-au conturat astfel mai multe modele contabile<sup>49</sup>: modelul continental, modelul anglo-saxon, modelul sud-american, modelul islamic, modelul țărilor comuniste.

Între modelele contabile enumerate mai sus, precizăm faptul că modelul continental, având ca promotori Germania şi Franța şi modelul anglo-saxon, având ca promotori S.U.A. şi Anglia, sunt cele mai evoluate şi cu o influență semnificativă pe plan politico-strategic, tehnico-aplicativ şi instituțional şi implicit asupra structurii şi funcționării sistemelor

<sup>47</sup> *King, A.M. – Fair Value for Financial Reporting, 2006, p.42.*

*<sup>48</sup> Rafournir, B. Si colaboratorii, Comptabilite internationale, Ed. Vuibert, Paris, 1997, p.10.*

*<sup>49</sup> Mueller, G.G., si colaboratorii, Accounting. An international perspective, Ed. Irwin Homewood, 1991, p.15- 19.*

informaționale financiar-contabile ale entităților economice aflate sub influența celor două modele.

Aflate sub influența celor două mari modele de contabilitate, sistemele contabile naționale şi implicit sistemele informaționale financiar-contabile ale entităților economice din structurile naționale respective, au întâmpinat multe decenii mari divergențe, nu fără a încurca o armonizare a sistemelor contabile respective, în principal pentru a asigura marilor investitori oportunitatea plasării capitalurilor<sup>50</sup> .

Dintre organismele internaționale guvernamentale şi neguvernamentale preocupate de armonizarea contabilității, menționăm 51 :

- Grupul țărilor occidentale cele mai industrializate (OCDE), care a publicat în anul 1976 un document cu "principiile directoare" adecvate întreprinderilor multinaționale cu titlul de recomandări care vizează în special, o mai bună informare a publicului asupra structurii, activităților şi politicilor acestor întreprinderi. Dar, lipsită de constrângerea juridică, aplicabilitatea în practică a acestor recomandări se bazează pe sprijinul partenerilor sociali: cercuri de afaceri şi sindicate, care au fost asociate la elaborarea lor;
- Grupul interguvernamental de experți ONU, constituit în anul 1982, al cărui obiectiv principal este vegherea intereselor țărilor în curs de dezvoltare, membre ONU, în ce priveşte publicarea datelor contabile considerându-se că, într-adevăr, societățile multinaționale nu furnizează suficiente informații contabile care să permită controlul de către țările în curs de dezvoltare a activităților desfăşurate de societățile multinaționale pe propriul lor teritoriu național.

La nivelul României, reglementarea contabilității este realizată cu ajutorul dispozitivului normalizării contabilității, care are în componența sa următoarele: Legea Contabilității nr.82/1991 (republicată) şi Cadrul conceptual al contabilității. Legea Contabilității nr.82/1991, republicată reglementează organizarea şi conducerea contabilității în România.

Cadrul conceptual al contabilității reuneşte şi clasifică principiile şi conceptele care stau la baza întocmirii şi prezentării situațiilor financiare. Acesta are următoarele obiective<sup>52</sup> :

- conceptul de situație financiară;
- obiectivele situațiilor financiare;

*<sup>50</sup> Capron, M., Contabilitate în perspective, Ed. Humanitas, Bucuresti, 1994, p.44*

*<sup>51</sup> Patrascu, D.R.V, Teza de doctorat, Normativ si constructive în profesia contabila si impactul asupra contabilitatii IMM-urilor din Romania, p.64.*

*<sup>52</sup> \*\*\* Legea Contabilitǎții nr.82/1991.*

- recunoaşterea şi evaluarea elementelor în situațiile financiare;
- conceptul de capital şi menținerea capitalului;
- rețeaua de reglementări contabile;
- planul contabil general;
- ghidurile de aplicare a standardelor de contabilitate;
- instituția normalizării contabile.

În vederea adoptării Reglementărilor contabile conforme cu directivele europene şi în scopul alinierii la normele contabile ale Comunității Economice Europene, respectiv cu Directiva a IV a şi a VII a, a fost aprobat Ordinul Ministerului Finanțelor Publice nr.3055/2009, abrogând OMF 94/2001 şi OMF 306/2002, cu privire la aprobarea Reglementărilor contabile armonizate cu Directiva a IV a, a CEE şi cu Standardelor Internaţionale de Contabilitate şi respectiv pentru aprobarea Reglementărilor contabile simplificate, armonizate cu directivele europene.

Astfel, în perioada 1 ianuarie 2010 – 31 decembrie 2014, în România s-au adus unele modificări privind:

- efectuarea lunară a evaluării elementelor monetare în valută, precum şi a creanțelor şi datoriilor, exprimate în lei, a căror decontare se face în funcție de cursul unei valute, cu recunoaşterea în contabilitate a diferențelor înregistrate;
- corectarea pe baza rezultatului reportat numai a erorilor semnificative aferente exercițiilor financiare precedente;
- contabilizarea contractelor de leasing financiar;
- tratamentul reducerilor comerciale acordate, respectiv primite;
- aplicarea în contabilitate a principiului prevalenței economicului asupra juridicului de către toate categoriile de entități.

Acest act normativ nu a adus modificări formatului situațiilor financiare anuale. Totodată, Ordinul 3055/2009 a acoperit într-un singur act normativ raportarea financiară aplicabilă entităților economice de orice dimensiune, diferența fiind doar nivelul de prezentare a informațiilor referitoare la aspecte legate de dimensiunea entității şi de interesul public<sup>53</sup> .

Începând cu 1 ianuarie 2015 este abrogat Ordinul MFP 3055/2009 şi Ordinul MFP 2239/2011, acesta din urmă apărut ulterior, cu referire la aprobarea Sistemului simplificat de contabilitate şi intră în vigoare noul Ordin MFP 1802/2014<sup>54</sup> pentru aprobarea

*<sup>53</sup> \*\*\* Ordin MFP 3055/2009.*

*<sup>54</sup> \*\*\* Ordin MFP 1802/2014.*

Reglementărilor contabile privind situațiile financiare anuale individuale şi situațiile financiare consolidate.

Prezentele reglementări transpun parțial prevederile Directivei 2013/34/UE a Parlamentului European şi a Consiliului privind situațiile financiare anuale, situațiile financiare consolidate şi rapoartele conexe ale anumitor tipuri de întreprinderi, de modificare a Directivei 2006/43/CE a Parlamentului European şi a Consiliului şi de abrogare a Directivelor 78/660/CEE şi 83/349/CEE ale Consiliului, publicată în Jurnalul oficial al Uniunii Europene şi Legea 182 din data de 29 iunie 2013.

# **1.3.2. Posibilitatea dezvoltării unui sistem informațional financiarcontabil durabil în cadrul IMM-urilor din Regiunea Sud-Muntenia**

Entitățile economice de tipul întreprinderilor mici şi mijlocii au ca obiect de activitate preponderent producerea de bunuri, lucrări sau servicii, pentru a căror exigență de organizare a producției, dispun de sisteme de producție. În vederea definirii şi atingerii obiectivelor propuse, sistemele de producție trebuie pilotate cu ajutorul unor sisteme de pilotaj. În cazul, în care se constată abateri de la orice program de producție, sistemul de pilotaj facilitează luarea deciziilor pertinente prin intermediul resurselor umane pentru normalizarea situațiilor. Pentru buna funcționare, sistemul de pilotaj are nevoie de un instrument ajutător, denumit sistem informațional.

Figura 1.12. Structura unui sistem informațional global al unui IMM

De regulă, entitățile economice îşi construiesc sistemele informaționale pe baza informațiilor provenite din contabilitate, respectiv din contabilitatea financiară şi din contabilitatea de gestiune.

În astfel de situații, forma preponderentă pentru adoptarea deciziilor strategice şi operaționale în întreprinderile mici şi mijlocii este sistemul informațional financiar-contabil. Cu alte cuvinte, în întreprinderile mici şi mijlocii acesta este totodată şi un sistem de gestiune a acestor categorii de întreprinderi, parte integrantă a sistemului informațional global (Figura 1.12).

# **1.3.2.1. Oportunitatea dezvoltării unui sistem informațional financiar - contabil durabil (S.I.F.C.D.)**

Buna funcționare a sistemelor de gestiune în entitățile economice presupune asigurarea unui foarte bun management al sistemului informațional. Având în vedere faptul că toate sistemele de gestiune interne sunt generatoare de informație contabilă, este evident că un sistem informațional financiar-contabil performant şi durabil, trebuie să se bazeze pe aceste surse importante de informații financiar-contabile. Aceasta reprezintă în continuare axa principal a preocupărilor noastre în cadrul încercărilor de a construi un nou sistem informațional financiar-contabil. Câteva oportunități justifică nevoia de a dezvolta şi de a consolida sistemul informațional financiar-contabil, de a-l face să fie durabil:

- gestiunea producţiei, lucrărilor şi serviciilor presupune mobilizarea unui mare număr actori şi competenţe. Astfel, fiecare structură preia o parte din activităţile procesului de gestiune privind concepţia, producţia, stocajul şi distribuţia producţiei, lucrărilor şi serviciilor. Pe tot acest parcurs se utilizează informaţii necesare derulării operaţiunilor;
- gestiunea activităţilor comerciale presupune combinarea numeroaselor acţiuni pentru care sunt necesare informaţii legate de oferte, comenzi, livrări, stocuri, precum şi informaţii complexe privind clienţii;
- sistemul informaţiei contabile reprezintă un suport important în luarea deciziilor (vezi modelul O.I.D. descris de J.L. le Moigne, La Modelisation des systemes complexes). Conform acestui concept, în cadrul interacţiunilor ce se petrec cu ocazia proceselor globale, în orice moment pot avea loc înregistrări, memorizări,

prelucrări şi comunicări de informaţii necesare, în sensul de a cunoaşte ce trebuie făcut şi cum trebuie făcut (*Figura 1.13.*) 55 .

Figura 1.13. Modelul Operaţiuni – Informaţie – Decizie

*(sursa: J.L. Le Moigne, La Modelisation des systemes complexes)* Sisteme operaționale

O decizie strategică integrată privind dezvoltarea unui sistem informațional financiarcontabil durabil priveşte şi dimensiunea informaticii în cadrul acestuia. Prin urmare este necesar ca managerii întreprinderilor să acorde o importanţă adecvată sistemelor de informaţionale financiar - contabile, prin integrarea informaticii în cadrul acestor sisteme (Figura. 1.14).

Figura 1.14. Poziţionarea strategică a informaticii în cadrul entităţii economice

*(sursa: prelucrare după Desmoulins, N., Accroitre la valeur ajoutee des systemes d`information)*

*<sup>55</sup> J.L. le Moigne, La Modelisation des systemes complexes, Dunod, Paris, 1996*

Pornind de la centrele de costuri, informatica poate deveni levierul major de performanţă şi de punere în valoare a strategiei întreprinderii.

În acest context, dacă este bine integrată în sistemul informaţional, informatica poate conduce la crearea unor avantaje pentru întreprinderi<sup>56</sup> : permite creşterea productivităţii şi eficacităţii; poate aduce unele avantaje concurenţiale; poate conduce la creşterea calităţii informaţiilor.

Numeroase studii de specialitate demonstrează încă frustrarea managerilor de întreprinderi în ce priveşte aportul informaticii la dezvoltarea întreprinderii şi rolul acesteia în cadrul sistemului informaţional, mai ales pentru furnizarea indicatorilor de pilotaj al întreprinderii. Desigur, în majoritatea cazurilor, managerii întreprinderilor nu au, de regulă, pregătirea şi capacitatea necesară de a măsura cu exactitate valoarea adăugată a aportului informaticii.

# **1.3.2.2. Exigențele proiectării unui sistem informațional financiarcontabil durabil (S.I.F.C.D.)**

În principiu, conducerea unui proiect de acest gen presupune derularea unor acţiuni de proiectare, organizare, planificare, motivare, arbitraj şi control. Un rol important în realizarea unui asemenea proiect îl reprezintă resursele umane implicate, ţinând cont de necesitatea definirii clare şi concrete a responsabilităţilor fiecărui membru al echipei manageriale. La demararea unui proiect S.I.F.C.D. trebuie stabilite reguli, regulamente şi norme aplicabile pe tot parcursul derulării proiectului, în vederea asigurării coerenţei în acţiune şi a unei capacităţi ridicate de comunicare, precum şi o bună stabilitate a staff-ului proiectului. Toate aceste cerinţe sunt necesare pentru atingerea obiectivului final, respectiv realizarea proiectului S.I.F.C.D.

Principalele exigenţe ce se impun pentru realizarea unui proiect S.I.F.C.D. sunt: identificarea obiectivelor şi a condiţiilor de derulare a proiectului, a resurselor economice şi evaluării acestora; stabilirea etapelor de derularea a proiectelor, a regulilor de modulare a proiectului şi a regulilor de gestiune a resurselor, precum şi a procedurilor pentru gestiunea riscurilor; stabilirea regulilor de pilotaj al proiectului, a politicilor de comunicare şi a graficului de execuţie pentru atingerea obiectivelor, precum şi elaborarea regulilor de finalizare şi închidere a proiectului.

*<sup>56</sup> Desmoulins, N., Accroitre la valeur ajoutee des systemes d`information. Pearson Education France, 2009*

În cazul în care proiectul se realizează în scopul externalizării serviciilor de contabilitate financiară şi de gestiune este de preferat să se asocieze viitorul prestator de servicii încă din această etapă de proiectare şi de construcţie a noului sistem S.I.F.C.D., lucrând ca şi parteneri, varianta în care apare necesară o structură de arbitraj care să funcţioneze atâta timp cât funcţionează proiectul.

#### **1.3.2.3. Specificaţiile şi planul de management**

Orice şef de proiect îşi coordonează activitatea pe baza specificaţiilor de management care de regulă sunt fixe ca număr şi conţinut şi se referă la următoarele<sup>57</sup>: exigenţele de management; organizarea şi repartizarea sarcinilor din proiect; structurarea proiectului; planificarea proiectului; bugetul proiectului; configurarea proiectului; gestiunea performanţelor; suportul logistic; asigurarea calităţii; gestiunea documentelor (arhivarea).

În ceea ce priveşte planul de management, acesta se realizează pe două niveluri de prezentare: primul priveşte echipa managerială a proiectului, al doilea nivel vizează structurile distincte din cadrul proiectului.

Managementul proiectului S.I.F.C.D. se realizează, de regulă, după procedurile generale specifice unor astfel de proiecte, grupate după un anumit tip de inventar sub denumirea de "Metodologie de conducere a proiectului". Numeroase reguli stabilite vin să formalizeze procedurile specifice metodologiei de conducere a proiectului şi privesc determinări, evaluări şi verificări de condiţii, mijloace, resurse şi costuri. Acest filtru impus de managementul proiectului permite verificarea articol cu articol a tuturor acţiunilor prevăzute în structura proiectului S.I.F.C.D.

*<sup>57</sup> Marea, J.P., Management des systemes d`information, Ed. Foucher, Paris, 2013.*

# **CAPITOLUL II PROIECŢIA MODERNIZĂRII SIMBIOZEI ÎNTRE SIFCD ŞI SISTEMUL INFORMATIC PROPUS**

# **2.1. Organizarea funcției informatice în cadrul S.I.F.C.D. 2.1.1. Relaţionarea funcţiei informatice cu S.I.F.C.D.**

Organizarea funcţiei informatice reprezintă o verigă foarte importantă pentru creşterea performanţei unui sistem informaţional financiar-contabil. În esenţă, organizarea funcţiei informatice presupune următoarele<sup>58</sup> :

- stabilirea atribuţiilor ce revin structurilor organizatorice interne din entităţile economice în vederea modernizării circuitului documentelor şi al informaţiilor pentru a transforma sistemul informaţional financiar-contabil într-unul durabil şi eficient (Figura 2.1.);
- relaţionarea sistemului informatic cu toate posturile prevăzute în organigrama entităţii economice pe circuitul S.I.F.C.D.;
- relaţionarea entităţii economice cu mediul său înconjurător. În acest sens, organizarea funcţiei informatice presupune fie delegarea gestiunii unei părţi importante din sistemul informatic al entităţii economice unui serviciu sau unei direcţii informatice specializate la nivel intern, fie chiar apelarea la cabinete externe de specialişti prin procedura de externalizare a acestor categorii de servicii;
- organizarea gestiunii interne a resurselor alocate prin buget pentru modernizarea continuă a funcţiei informatice, ţinând cont de revoluţionarea acestui sector datorită progresului rapid al tehnologiilor şi echipamentelor IT. În vederea menţinerii permanente a unui consens în luarea deciziilor pentru modernizarea simbiozei S.I.F.C.D. şi sistemul informatic se impune chiar constituirea unei structuri sau a unei echipe responsabile cu pilotajul acestor resurse umane, materiale şi financiare.

<sup>58</sup> *Desmolins, N., Maîtriser le levier informatique, Pearson, Paris, 2009, p. 182*

Figura. 2.1. Organigrama unui sistem informatic durabil

*(sursa: preluare după Desmolins N. Maîtriser le levier informatique, Pearson, Paris, 2009, p. 182)*

Procesul de relaţionare a funcţiei informatice cu S.I.F.C.D. presupune şi reabilitarea tehnologică şi de resurse umane a celor două tipuri de activităţi indispensabile unui sistem informatic: activităţile de tip "Front Office" şi activităţile de tip "Back Office". Un bun echilibru între cele două activităţi generează omogenitatea funcţiei informatice, conduce la optimizarea costurilor şi la creşterea calităţii serviciilor în detrimentul serviciilor similare de proximitate şi beneficiul imediat al clienţilor care consideră că serviciile informatice răspund greu nevoilor şi cerinţelor acestora.

Principalele activităţi ale funcţiei informatice bine integrate într-un S.I.F.C.D. sunt următoarele: definesc strategia entităţii economice, participă la construcţia unui S.I.F.C.D., exploatează şi menţin S.I.F.C.D., respectiv pilotează activitatea informatică.

#### **2.1.2. Impactul arhitecturii informatice asupra S.I.F.C.D.**

Deşi, responsabilii entităţilor economice româneşti, în marea lor majoritate, nu îşi adresează întrebarea în mod curent dacă informatica poate contribui la performanţa întreprinderii, oricine poate constata că aceasta favorizează eficacitatea şi performanţa întreprinderii, cu atât mai mult dacă este bine integrată în sistemul informaţional financiarcontabil al întreprinderii. Tratamentul informaticii, văzut în interiorul entităţilor economice, este surprinzător de pasiv, am putea spune chiar şocant faţă de realitățile reliefate prin statistici.

În general, în întreprinderile româneşti şi în particular în IMM-urile din regiunea de dezvoltare economică Sud Muntenia există o oarecare iniţiativă privind echiparea administraţiei cu tehnologie informatică, determinată de nevoia de modernitate, dar şi de informaţie operativă şi relevantă în actul managerial. Problema cheie o reprezintă finalitatea acestor investiţii care de cele mai multe ori nu generează plus de valoare din multiple motive: absenţa specialiştilor în servicii informatice; lipsa proiectelor informatice; neelaborarea bugetelor informatice; inexistenţa interesului responsabililor de întreprinderi în organizarea funcţiei informatice.

Discutând cu unii responsabili de întreprinderi despre arhitectura informaticii în întreprinderile lor, aceştia se plâng de regulă de calitatea expertizei informaticienilor, de numărul informaticienilor destul de ridicat şi de calitatea relaţiilor acestora cu restul specialiştilor din întreprinderi. Desigur, instalarea unor relaţii constructive între specialiştii aceleiaşi întreprinderi se impune ca o necesitate, dar numeroase alte probleme trebuiesc soluţionate, pe termen scurt şi mediu, pentru a face ca sistemul informatic al întreprinderii să funcţioneze integrat în sistemul informaţional financiar-contabil, respectiv:

- *gestiunea proiectelor*, trebuie stabilite proceduri de pregătire a proiectelor şi de derulare a lor în timp, stabilind rolul şi atribuţiile fiecărui actor participant în proiect;
- *pilotajul activităţii informatice,* trebuie stabilite zonele de activitate informatică din întreprindere, modalităţile de măsurare a performanţelor informaticii şi parcursul procesului decizional;
- *viziune în echiparea cu tehnologie informatică,* trebuie stabilite domeniile de activitate acoperite de un potenţial S.I.F.C.D.;

 *viziune în stabilirea priorităților informatice,* trebuie susţinute programele strategice şi programele operaţionale ale întreprinderii, însoţite de bugetele de investiţii acoperitoare.

Odată rezolvate aceste probleme la nivelul entităţilor economice, se poate spune că sistemul informatic poate asigura un echilibru de acţiune pentru susţinerea strategiei actuale a întreprinderii. Se pune întrebarea mai departe, dacă entitatea economică doreşte să-şi redefinească rolul şi responsabilităţile în organizaţie, stabilind noi raporturi între părţi. În situaţie afirmativă, lansarea unui nou proiect strategic se impune doar după o bună documentare ce poate confirma fezabilitatea şi durabilitatea acestei acţiuni.

# **2.2. Studiu de caz privind pilotajul funcţiei informatice în cadrul S.I.F.C.D.**

Odată definite rolul şi responsabilităţile structurilor entităţii economice implicate în schimbare, se poate lansa un proiect strategic, în care funcţia informatică deţine un rol important atât ca furnizor de servicii cât şi ca stimulator major al performanţei întreprinderii.

#### **2.2.1. Pilotajul funcţiei informatice în cadrul S.I.F.C.D.**

În cadrul noului proiect S.I.F.C.D., pilotajul funcţiei informatice priveşte pe de o parte resursele umane, respectiv informaticienii sistemului informatic, iar pe de altă parte pilotajul priveşte instrumentele de lucru utilizate pentru realizarea programului strategic al întreprinderii, respectiv de înţelegere de către toţi actorii a noutăților aduse de tehnologia informaţiei.

Pentru a ne informa asupra impactului arhitecturii informatice şi rolul acesteia în cadrul S.I.F.C.D., dar şi în ce priveşte pilotajul funcţiei informatice în vederea dezvoltării actualului proiect S.I.F.C.D., am procedat la realizarea unui studiu de caz, respectiv o anchetă de teren, pe baza unui chestionar cu 10 întrebări, adresate unui eşantion de 330 de persoane, din 30 de întreprinderi pentru care am înregistrat 260 respondenţi din 30 de întreprinderi.

Întrebările trecute în chestionar au fost următoarele:

*Care este rolul sistemului informaţional într-o întreprindere? Care este rolul sistemului informatic într-o întreprindere?*

*Cum consideraţi necesitatea integrării informaticii în sistemul informaţional?*

*Care este importanţa acordată de responsabilii întreprinderii sistemului informaţional?*

*Care este importanţa acordată de responsabilii întreprinderii arhitecturii informatice?*

*Cum consideraţi necesitatea dezvoltării unui S.I.F.C.D.?*

*Care este rolul resurselor umane în dezvoltarea unui S.I.F.C.D.?*

*Cum consideraţi nevoia acumulării competenţelor informatice de toţi actorii S.I.F.C.D.?*

*Consideraţi necesară externalizarea S.I.F.C.D.? Cum consideraţi nivelul calităţii noului S.I.F.C.D.?*

Situaţia centralizatoare a participării respondenţilor la această anchetă – interviu este prezentată în sinteza în tabelul 2.1. de mai jos.

Pentru a prelucra mai uşor informaţiile, cei 260 respondenţi din cele 30 de întreprinderi au fost regrupaţi într-o primă etapă în 3 grupuri: G1 (1 – 8 respondenţi), G2 (9 – 14 respondenţi) şi G3 (15 – 18 respondenţi).

Tabel 2.1. Situaţia respondenţilor pe grupe de întreprinderi

*(sursa: prelucrare proprie)*

În etapa a doua, am procedat la regruparea respondenţilor în funcţie de răspunsurile acordate pentru fiecare întrebare (foarte mare, mare, potrivit, mic, foarte mic), rezultate care se regăsesc în Tabelul 2.2..

Tabel 2.2. Regruparea răspunsurilor respondenţilor pe calificative

La prima întrebare din chestionar, un număr de 183 de respondenţi, reprezentând 70,98%, consideră rolul sistemului informaţional ca fiind foarte mare, în timp ce la întrebarea a doua, unu număr de 188 de respondenţi, reprezentând 72,30%, consideră rolul sistemului informatic ca fiind foarte mare. Mai puţini respondenţi, respectiv 175, reprezentând 67,30%, privesc ca necesară integrarea informaticii în sistemul informaţional, drept răspuns la întrebarea a treia.

La întrebarea a patra din chestionar, un număr de 160 respondenţi, reprezentând 61,53%, sunt de părere că responsabilii întreprinderilor acordă importanţă sistemului informaţional, dar la următoarea întrebare doar 158 de respondenţi, reprezentând 60,76%, consideră că responsabilii întreprinderilor acordă importanţă arhitecturii informatice.

La întrebarea a şasea 198 de respondenţi, reprezentând 76,15%, se pronunţă pentru necesitatea dezvoltării unui S.I.F.C.D., respectiv la întrebarea a şaptea 210 respondenţi, reprezentând 80,76 %, consideră necesară dezvoltarea unui S.I.F.C.D.

La întrebarea a opta 210 respondenţi, reprezentând 80,78%, afirmă că este necesară acumularea competenţelor informatice de către toţi actorii S.I.F.C.D.

La întrebarea a noua 199 respondenţi, reprezentând 76,53%, sunt pentru externalizarea serviciilor de contabilitate.

La întrebarea a zecea 215 respondenţi, reprezentând 82,69%, consideră foarte mare nivelul calităţii noului S.I.F.C.D.

În aceste condiţii se constată necesitatea realizării unui proiect S.I.F.C.D., având ca obiectiv principal pilotajul performanței sistemului informaţional financiar-contabil, în coerenţă cu strategia şi priorităţile entității economice. De asemenea, pilotajul sistemului informatic integrat în S.I.F.C.D. priveşte toate funcţiile întreprinderii. Realizarea pilotajului se poate face utilizând instrumente de lucru care să permită obţinerea soluţiilor aşteptate.

#### **2.2.2. Tablou de bord informatic**

Tabloul de bord informatic, utilizat ca instrument de lucru, este important pentru pilotajul S.I.F.C.D. şi permite urmărirea mai multor obiective, respectiv dezvoltarea comunicării între funcţia informatică şi reprezentanţii S.I.F.C.D., dar şi între numeroasele structuri ale întreprinderii. Indicatorii reţinuţi pentru construirea tabloului de bord trebuie să reflecte preocupările importante ale entităţii economice faţă de noul S.I.F.C.D. (Figura 2.3.).

Figura. 2.3. Tablou de bord informatic integrat în S.I.F.C.D.

*(sursa: prelucrare program)*

Acest tablou de bord informatic poate ţine cont de evoluţia în timp a sistemului S.I.F.C.D. De cele mai multe ori proiectul iniţial poate suporta modificări pe parcurs datorită evoluţiei rapide a tehnologiilor, respectiv evoluţiei strategiei întreprinderii.

Tocmai de aceea se preferă modularizarea arhitecturii informatice, ce poate permite modificări mai rapide şi mai puţin costisitoare.

#### **2.2.3. Asigurarea bugetului necesar pilotajului funcţiei informatice**

Pentru a asigura un buget necesar funcţiei informatice integrată în proiectul S.I.F.C.D. este nevoie ca pe parcurs să se ţină cont de reducerea şi chiar optimizarea costurilor alocate în proiect. Cheltuielile funcţiei informatice în entitatea economică sunt repartizate de regulă pe următoarele posturi principale: cheltuieli cu personalul intern implicat direct în lucrările sistemului informatic; prestări de servicii; costuri cu cheltuielile materiale, inclusiv programe informatice; costuri legate de nivelul tehnic informatic;costuri de reţea; costuri cu aplicaţiile şi costurile cu instrumentele de lucru.

Acestor cheltuieli directe li se adaugă costurile indirecte realizate la nivel de entitate economică, ce pot fi 15-20 %. Reducerea acestor categorii de costuri este posibilă printr-o analiză de structură post pe post şi o raţionalizare a organizării întregului proiect.

În procesul de proiectare a noului S.I.F.C.D. informaţia financiar – contabilă rămâne elementul principal supus prelucrării. Scopul noului sistem creat S.I.F.C.D. este pe de o parte de a confirma ipoteza lansată, problemă realizată integral, dar şi de a asigura informaţii de calitate, în timp real, cu privire la modul de desfăşurare a proceselor în interiorul întreprinderii şi în relaţiile cu terţii.

Noul S.I.F.C.D. permite scurtarea anumitor circuite, eliminarea erorilor umane şi implementarea informaţiei financiar – contabile într-o reţea internă. Noul S.I.F.C.D. ajută la întreţinerea comunicării între serviciile întreprinderii şi facilitează interpretarea informaţiilor financiar – contabile.

De asemenea, odată pus la punct noul S.I.F.C.D. se poate deschide o nouă direcţie de acţiune în vederea modernizării sistemului informaţional al întreprinderii prin externalizarea serviciilor de contabilitate financiară şi de gestiune.

#### **2.3. Gestiunea sistemului informatic integrat S.I.F.C.D**.

Oricare beneficiar al unui S.I.F.C.D. este interesat ca sistemul informatic integrat să funcţioneze în permanenţă, garantând în acest fel, respectarea graficului de activităţi şi calitatea acestora. Echipa de specialişti încadrată pentru urmărirea şi buna funcţionare a echipamentelor informatice îndeplineşte de regulă următoarele misiuni:

- exploatează echipamentele informatice ale sistemului informatic integrat S.I.F.C.D.;
- gestionează incidentele legate de riscul şi securitatea componentelor sistemului informatic integrat S.I.F.C.D.;
- mențin în condiţii de funcţionare echipamentele şi suporturile materiale, asigurând prima intervenţie în caz de dificultate. Aceste intervenţii se pot efectua şi de la distanţă în situaţia în care entitatea economică dispune de tehnologiile necesare pentru acţionare în timp util.

#### **2.3.1. Utilizarea centrelor de servicii informatice**

În urmă cu 25 de ani, marile entităţi economice utilizatoare de tehnologie informatică au procedat la centralizarea acestor activităţi informatice generând primele structuri organizate sub forma unor "service-uri informatice", în care activitatea preponderentă era la acea vreme raportarea, întreţinerea şi menţinerea în stare de funcţionare a echipamentelor informatice şi a reţelelor aferente.

Începutul secolului XXI reprezintă momentul unei descentralizări masive a activităţilor cuprinse în aceste centre de service informatic în interiorul marilor entităţi economice.

După anul 2010 asistăm la o nouă centralizare a acestor categorii de servicii informatice, de data aceasta însă, recentralizarea are loc în condiţii de maturitate a reţelelor informatice, diversitatea modelelor de sisteme informatice şi o administrare raţionalizată a informaţiilor. Evidenţierea aspectelor prezentate anterior se poate observa grafic în Figura 2.4. <sup>59</sup>. Totodată, se poate observa o creștere aproape exponențială a producției informatice după anul 2010.

<sup>59</sup> *Desmoulins. N., Maîtriser le levier informatique, Paris, 2009, p. 190-192*

Figura 2.4. Evoluţia centralizării producţiei informatice în marile entităţi economice

*(sursa: prelucrare după Desmoulins. N., Maîtriser le levier informatique)*

Relansarea centralizării producţiei informatice şi a centrelor de servicii informatice permite optimizarea investiţiilor în infrastructura tehnică şi tehnologică şi creşterea profesionalismului resurselor umane implicate în relaţiile interne dintre realizatorii şi utilizatorii de servicii informatice. De asemenea, promovarea "bunelor practici" facilitează armonizarea echipelor de specialişti producători sau beneficiari de informaţii.

#### **2.3.2. Gestiunea competenţelor informatice**

Extrem de sensibile la evoluţiile tehnologice, resursele umane integrate în sistemul informatic, au avantajul capitalizării permanente a competenţelor informatice umane, a transferului de cunoștințe şi introducerii noilor culturi manageriale. Entităţile economice conştientizează această acumulare de competenţe informatice la nivelul resurselor umane angajate pe fluxul informaţional al serviciilor informatice şi fac tot posibilul ca volumul și calitatea acestor competențe informatice să progreseze continuu.

De asemenea, entitățile economice vizează acele "resurse rare" deținătoare de competențe informatice, dar și posibilitatea de a păstra aplicațiile informatice mai vechi, generatoare oricând de soluții pertinente pentru gestionarea sistemului informatic.

Se recomandă pentru gestiunea competențelor informatice construcția unui tablou de bord de pilotaj al resurselor umane deținătoare de competențe informatice din care să nu lipsească următorii indicatori<sup>60</sup> :

- intrări și ieșiri de resurse umane în cadrul sistemului informatic;
- schimbări de sarcini și atribuții în cadrul sistemului informatic;
- rolul sistemului informatic în S.I.F.C.D.;
- volumul formărilor de personal specializat în informatică;
- vârsta medie și nivelul ierarhic al persoanelor cunoscătoare de informatică în entitatea economică.

Gestiunea competențelor informatice poate fi abordată pe de o parte la nivelul individual, iar pe de altă parte la nivel colectiv.

#### **2.3.3. Gestiunea în dinamică a competențelor informatice**

Gestiunea competențelor informatice este un factor cheie pentru dezvoltarea și adaptarea resurselor umane la evoluția tehnică, tehnologică, organizațională și strategică a sistemelor informatice<sup>61</sup> .

Gestiunea în dinamică a competențelor informatice are un dublu obiectiv: aliniază și adaptează competențele informatice la nevoile S.I.F.C.D; accelerează dezvoltarea competențelor informatice la nivelul resurselor umane din cadrul S.I.F.C.D..

Evoluția specializărilor în informatică privește următoarele direcții de dezvoltare: orientarea profesională; solicitările tehnologiilor; capacitatea managerială și de gestiune; apropierea de clienți.

#### **2.3.4. Externalizarea serviciilor informatice**

Îmbunătățirea gestiunii sistemului informatic integrat S.I.F.C.D se poate realiza și prin externalizarea serviciilor informatice, în cazul de față a serviciilor preponderente în cadrul sistemului, respectiv a serviciilor de contabilitate financiară și de gestiune.

Evident, scopul principal al externalizării acestor categorii de servicii este de a crea valoare adăugată S.I.F.C.D și de a genera beneficii suplimentare entităților economice

<sup>60</sup> *Desmonlins, N., Maitriser le levier în informatique, Paris, 2009, p.193.*

<sup>61</sup> *Idem, p.195.*

aplicante. Pe ansamblu, externalizarea serviciilor informatice face să crească capacitatea de adaptare la mediu a entității economice.

Principalele modele de externalizare a serviciilor informatice aplicate de entitățile economice sunt următoarele:

- modele de externalizarea serviciilor informatice pentru reducerea costurilor;
- modele de externalizarea serviciilor informatice pentru transformarea categoriilor de servicii informatice, în vederea adaptării entității economice la mediul său înconjurător;
- modele de externalizarea serviciilor informatice pentru creșterea performanțelor funcțiilor delegate unor terțe persoane prestatoare de servicii.

Oricare model de externalizare a serviciilor informatice este ales de entitatea economică, reușita spre un parcurs de S.I.F.C.D. se realizează doar printr-un proces de tranziție bine pregătit, în termeni de ajustări predefinite externalizării și de determinare a unui echilibru de cheltuieli.

Urmare a abordărilor realizate în cadrul acestui capitol privind:

- organizarea funcţiei informatice în cadrul S.I.F.C.D.;
- studiul de caz privind pilotajul funcţiei informatice în cadrul S.I.F.C.D.;
- gestiunea sistemului informatic integrat S.I.F.C.D.;

rezultă că ipoteza (I1) *"Sistemul informațional financiar-contabil durabil poate fi un vector al performanței și progresului entității economice prin integrarea informaticii și cu aportul resurselor umane" este validată integral.*

# **2.4. Externalizarea serviciilor de contabilitate financiară şi de gestiune "pol de excelenţă" pentru modernizarea simbiozei între S.I.F.C.D. şi sistemul informatic**

#### **2.4.1. Importanţa externalizării serviciilor de contabilitate**

Externalizarea serviciilor reprezintă o sursă importantă şi continuă de dezbateri, realizând o strânsă legătură între domeniile de activitate şi actorii vieţii economice şi sociale, între nivelele locale şi regionale sau între responsabilităţile publice şi cele politice<sup>62</sup> .

*<sup>62</sup> Pătrașcu, D.R.V., Teză de doctorat, Târgoviște, 2014, p. 77*

Pentru a încadra externalizarea într-un cadru teoretic corect, considerăm utilă următoarea definiţie " Externalizarea poate fi văzută ca o cumpărare a unui bun sau serviciu, care înainte era furnizat din interior. Ea reprezintă un transfer însemnat de active, de bunuri şi de personal, unui vânzător, care este responsabil de pierderi şi de profit"<sup>63</sup> .

Peter Drucker considera că există externalizare atunci când "o întreprindere, un spital sau o administraţie încredinţează o întreaga activitate unei firme independente specializată în acest tip de sarcini". Acelaşi autor continuă afirmând că "în 10-15 ani, întreprinderile vor avea probabil externalizate toate activităţile de < susţinere >, care nu participă în mod direct la cifra de afaceri, precum şi toate activităţile care nu oferă oportunităţi în cariera. Altfel spus, majoritatea persoanelor care vor lucra în întreprinderi sau administraţii, probabil că nu vor mai fi consideraţi salariaţi, ci mai degrabă vor face parte din personalul unei întreprinderi subantreprenore" 64 .

De fapt, externalizarea se distinge de antrepriză, în măsura în care este vorba de a încredinţa unui prestator o activitate sau o funcţie care este realizată în interior. Precizarea făcută presupune următoarele implicaţii: nu se poate vorbi de externalizarea unui proces sau a unei activităţi dacă acestea nu s-au derulat în interiorul entităţii economice. În cazul unei externalizări există întotdeauna investiţii prealabile, care vor fi redistribuite către prestatorul de servicii contractat, redistribuire ce reprezintă de fapt un transfer condiţionat de clauzele contractuale.

Jackson J. defineşte "Externalizarea constă în a recurge la ajutorul unui organism exterior pentru prestarea unui serviciu. Ea presupune o investiţie pe termen lung în relaţia cu un terţ şi trebuie să fie avantajoasă pentru ambele părţi"<sup>65</sup> . În general, entităţile economice au interesul de a încredinţa unor terţe persoane, prestatoare de servicii, executarea activităţilor lor secundare sau considerate mai puţin esenţiale. În acest fel, entităţile economice se pot organiza, concentrându-şi atenţia asupra resurselor proprii şi a activităţilor generatoare de valoare adăugată fără eforturi suplimentare şi fără risipirea resurselor.

Societatea americană de prestări servicii informatice M.M.I.S.G. considera următoarele exemplificând externalizarea: "Nu dispuneţi de fabrici pentru a vă produce electricitatea. De ce să aveţi un centru de date pentru sistemul vostru informatic?"<sup>66</sup>

*<sup>63</sup> Lacity, M., Hirschheim, R., The Information Systems Outsourcing Danwagen, 1993, p. 13-25*

<sup>64</sup> *Drucker, P., The Essential Druker: The best of Sixty Years of Peter Drucker's Essential Writings on Management, Collins, 2003, p. 73*

<sup>65</sup> *Jackson, I., Outsurcing, în AAA Management Handbook, Ediția a III-a, 1994, p. 9-52.*

*<sup>66</sup> Loh, M., Venkatraman, M., Diffusion of information technology outsourcing: influences sources and the Kodak effect, Vol 3, Nr. 4, December 1992, p. 334-358- citat*

*"Serviciul de externalizare/outsourcing nu este o noutate pentru mediul de afaceri. Acest serviciu a apărut odată cu necesitatea companiilor de a-şi organiza mai bine afacerile sau de a-şi reduce costurile. Şi, odată cu aceasta necesitate, s-au creat şi s-au dezvoltat companii specializate, care le îmbină pe ambele. Acestea, datorită experienţei şi specializării, oferă servicii de calitate. Iar, eficienţa de care dau dovadă le permite să ofere şi preţuri mai mici."*<sup>67</sup> Într-o viziune mai restrânsă, externalizarea este "încredinţarea unui proces corporatist fundamental către o altă organizaţie."<sup>68</sup>

Două raţiuni au generat apariţia serviciilor de externalizare: eficienţa şi specializarea. Externalizarea activităţilor de contabilitate financiară şi de gestiune este considerată, în contextul actualei crize financiare, o metodă de realizare a economiilor de către entităţile economice. În esenţă, entităţile economice externalizează vizând raţiuni legate de calitate, rentabilitate, supleţe şi reactivitate. Desigur, avantajele externalizării serviciilor de contabilitate sunt numeroase<sup>69</sup> :

- reducerea costurilor (costurile serviciilor de externalizare sunt mai mici decât costurile efectuării evidenţei contabile la sediul entităţii economice pe de o parte ca urmare a diminuării cheltuielilor directe şi indirecte de personal şi pe de altă parte ca urmare a eliminării costurilor pentru crearea locurilor de muncă eliberate);
- economisirea timpului (entitatea economică poate folosi timpul rămas liber pentru a se concentra asupra activităţilor generatoare de profit şi pentru dezvoltarea afacerilor);
- utilizarea experienţei experţilor contabili (responsabilitatea activităţii financiarcontabile revine integral experţilor contabili din firma prestatoare de servicii);
- reducerea riscului profesional (firma prestatoare de servicii este la curent cu noutăţile legislative pe probleme specifice fiecărui client. Se elimină amenzile şi penalităţile ce pot interveni din lipsă de profesionalism);
- variabilitatea costurilor informatice (structura costurilor informatice devine flexibilă, ea adaptându – se modificărilor constatate şi imprevizibile ale mediului economic).

Dacă iniţial a reprezentat o simplă modalitate de reducere a costurilor, externalizarea serviciilor a devenit astăzi o iniţiativă strategică ce contribuie în mod efectiv la dezvoltarea entităţilor economice. Este nevoie ca entităţile economice să-şi calibreze volumul de activitate, competenţele şi serviciile pe tipuri şi modele de solicitări ce vin din partea

<sup>67</sup> *http://unimedia.info/*

<sup>68</sup> *Aalders, R., The IT outsourcing guide, Ed. John Wiley and Sons, Chechester, 2001, p. 9.*

<sup>69</sup> *http://mcs consult.ro*

clienţilor. De asemenea, entităţile economice trebuie să-şi găsească noi mijloace şi instrumente şi metode de lucru pentru a creşte performanţele.

Procesele noi, moderne, bazate pe infrastructuri şi standarde deschise, trebuie să înlocuiască treptat mediile IT customizate, facilitând interconectarea cu mediul extern înconjurător şi conducând la realizarea multor economii de resurse importante ce pot fi redirecţionate pentru celelalte activităţi de afaceri ale entităţilor economice.

#### **2.4.2. Tipuri şi modele de servicii externalizate**

Între factorii cheie pentru reuşita unui proiect de externalizare a serviciilor de contabilitate distingem alegerea tipului de servicii externalizate ce corespunde întotdeauna unei logici adaptate obiectivelor strategice urmărite de entitatea economică. Piaţa prestatorilor de servicii externalizate cunoaşte următoarele tipuri principale: specialişti pentru o funcţie a entităţii economice; specialişti pentru un sector de activitate al entităţii economice; societăţi de consiliere în probleme de contabilitate specializate în externalizarea serviciilor de contabilitate<sup>70</sup>. Conceperea şi punerea în practică a unei externalizări necesită o strategie clară şi mijloace scrise. Externalizarea serviciilor presupune identificarea operaţiilor specifice pe care o entitate economică le poate efectua pe plan intern şi găsirea unei societăţi partenere prestatoare de servicii, care să facă acelaşi gen de operaţiuni, după care să integreze informaţiile obţinute în cele ale entităţii economice beneficiare.

Externalizarea serviciilor poate fi însoţită şi de transferul personalului şi respectiv al echipamentelor către prestatorul activităţii preluate. De fapt, externalizarea serviciilor nu presupune o cedare propriu-zisă a activităţii, ea serveşte doar îmbunătăţirii activităţii entităţii economice beneficiare. De regulă, externalizarea unor procese sau activităţi nu poate decât să crească performanţele entităţii economice, iar în cazul unor eşecuri, acestea se datorează faptului că externalizarea serviciilor nu a fost realizată corect.

În principal, obiectul unor aplicaţii de externalizare a serviciilor priveşte următoarele categorii<sup>71</sup> :

- *activităţi principale*: administrarea imaginii de piaţă a bunurilor şi serviciilor;
- *activităţi neprincipale*, dar esenţiale: contabilitate, achiziţiile, managementul resurselor umane, administrarea IT, administrarea litigiilor;

<sup>70</sup> *Desmoulins, N., Maîtriser le levier informatique, Pearson, Paris, 2009, p. 197*

<sup>71</sup> *Özmen, K., Prezentarea serviciilor de outsourcing TI, citat în Fotache, d., Hurbean, L., București, 2004, p.135*

#### *activităţi neprincipale şi neesenţiale*: pază şi securitate, întreţinere şi curăţenie.

Nivelul de implicare al clientului şi al prestatorului de serviciu de externalizare şi crearea de plus valoare pentru întreprindere, poate fi evidenţiat conform figurii nr. 2.5., astfel externalizare tactică, este limitată în complexitate şi timp şi are ca scop reducerea rapidă a consumurilor/costurilor pentru a răspunde unor provocări de moment ale pieţei, externalizare strategică (pentru creşterea eficacităţii), presupune o colaborare pe termen lung în care beneficiarul se concentrează asupra propriului business şi externalizează restul proceselor, respectiv externalizarea transformaţională, care urmăreşte un parteneriat între firma de outsourcing şi echipele interne ale organizaţiei, având ca scop împărtăşirea cunoştinţelor, competenţelor şi a experienţelor complementare.

*(sursa: Desmoulins, N., Maîtriser le levier informatique, Pearson, Paris, 2009, p. 198)*

Din punct de vedere al tratamentului, externalizarea serviciilor poate privi următoarele modele de abordare:

- abordarea integrală, situaţie în care echipa externă a prestatorului de servicii îşi asumă întreaga responsabilitate pentru toate lucrările efectuate;
- abordarea parţială, situaţie în care activităţile sunt efectuate de o echipă mixtă, compusă din angajaţi ai entităţii economice şi specialişti externi din partea prestatorului de servicii;
- parteneriatul, situaţie în care activităţile se efectuează în cooperare, prin integrarea echipelor interne şi externe.

# **CAPITOLUL III ANALIZA NECESITĂȚII EXTERNALIZĂRII SERVICIILOR DE CONTABILITATE**

# **3.1. Analiza externalizării contabilității financiare și de gestiune, din punct de vedere al costurilor**

Punerea la punct a unui S.I.F.C.D. înseamnă, cu alte cuvinte, adoptarea unui management performant ce poate conduce la rentabilitatea entității economice. Cu atât mai mult, sistemul informatic integrat în S.I.F.C.D., implicat într-un proiect de externalizarea serviciilor de contabilitate, contribuie la rentabilitatea economică a entității economice.

#### **3.1.1. Funcția informatică și externalizarea serviciilor de contabilitate**

Funcția informatică, atribuție importantă a sistemului informatic integrat în S.I.F.C.D., are principala misiune în cadrul entității economice de a realiza producție informatică și servicii, respectiv: aplicații informatice; infrastructură tehnică și materială; asistență tehnică și aplicativă; asigură suportul logistic pentru utilizatorii sistemului informatic. Toate aceste produse și servicii informatice au destinație principală satisfacerea nevoilor utilizatorilor sistemului informatic între care considerăm a fi semnificative următoarele:

- reducerea cheltuielilor de capital prin diminuarea investițiilor de natura imobilizărilor, respectiv a calculatoarelor, imprimantelor, programelor informatice, rețele informatice etc.;
- ameliorarea calității operațiilor de realizare a producției informatice și a serviciilor;
- creșterea satisfacției clienților interni și externi;
- reducerea costurilor operaționale;
- obținerea de avantaje în comparație cu concurența.

Urmare a unei analize efectuate pe un eșantion format din 14 IMM - uri din regiunea Sud Muntenia, pe baza informațiilor din bilanțurile anuale ale acestor entități economice, constatăm înregistrarea de cheltuieli realizate de S.I.F.C.D. respectiv între 9,6% și 21,3% în totalul cheltuielilor indirecte și generale. Menționăm că sectoarele de activitate vizate au fost: servicii financiar-contabile; servicii de comunicație-media; servicii utilitare; servicii de distribuție; servicii nefinanciare; industrie; transport. Au fost selectate instantaneu, câte 2 IMM-uri din fiecare județ, în tabel 14 entități economice (Tabel 3.1.).

Tabel 3.1. Cheltuieli informatice pe sectoare de activitate

*(sursă: prelucrare proprie)*

Decizia de externalizare a serviciilor de contabilitate financiară și de gestiune, influențează diferențiat în funcție de sectorul de activitate al entităților economice, reducerea costurilor de capital pentru dotări cu echipamente și materiale informatice.

Astfel, dacă media ponderată a cheltuielilor generale și indirecte este de 15,10 %, cea pentru funcția informatică de 4,91%, iar cea pentru echipamente și materiale informatice fiind de 2,77%, rezultă în condițiile externalizării serviciilor de contabilitate financiară și de gestiune o reducere a cheltuielilor generale și indirecte cu 2,95% și cu aceeași influență de 2,95% pentru funcția informatică, din care cu, 2,22% reducere pentru echipamente și materiale informatice în total cheltuieli generale și indirecte. Diferența dintre 2,95 % și 2,22% reprezintă reducerea de cheltuieli pentru resurse umane (0,73%).

Relevantă pentru decizia de externalizare a serviciilor de contabilitate financiară și de gestiune este economia de costuri de 4,91% din totalul cheltuielilor generale și indirecte, sumă care va trebui să acopere:

- valoarea inițială a proiectului de externalizare a serviciilor de contabilitate;
- valoarea cheltuielilor recurente pentru utilizarea aplicației (proiectului) de externalizare a serviciilor de contabilitate;
- modificările de tehnologie care apar pe parcurs odată cu modificările calitative impuse noului S.I.F.C.D. legate de capacitatea de sistem, fiabilitate, securitate, comparabilitate a serviciilor și de funcționare a aplicațiilor.

#### **3.1.2. Factori importanți pentru reducerea costurilor S.I.F.C.D.**

Un factor semnificativ de reducere a costurilor S.I.F.C.D., îl reprezintă stabilirea perimetrului de acțiune a noului proiect S.I.F.C.D., astfel încât să nu fie depășite economia de cheltuieli realizată prin reducerea cheltuielilor generale și indirecte cu privire la resurse umane și echipamente și materiale informatice.

Un alt factor important îl reprezintă implicarea specialiștilor existenți în entitatea economică ce lansează proiectul de externalizare a serviciilor de contabilitate. Interconexiunea informaticienilor cu utilizatorii noului proiect poate conduce la economii substanțiale de costuri.

Un al treilea factor important pentru reducerea costurilor îl reprezintă modul de abordare a noului proiect pentru realizarea unui S.I.F.C.D. prin transformarea vechiului sistem informațional al entității economice în baza unui proiect cu etape și faze de derulare și pe baza unor indicatori de progres având posibilitatea de a accesa surse externe de finanțare precum proiecte europene sau sponsori.

Al patrulea factor important pentru reducerea costurilor unui proiect S.I.F.C.D. îl reprezintă de fapt un program de creștere a productivității entității economice, generând astfel o valoare adăugată suplimentară, care permite susținerea relaxată a unui asemenea proiect.

Al cincilea factor important pentru reducerea costurilor S.I.F.C.D. îl reprezintă adoptarea unui model de reducere a costurilor funcției informatice între cele trei cunoscute în practica economică a entităților economice: modelul de a face mai puțin; modelul de a face mai ieftin apelând la piață pentru acele produse și servicii găsite mai ieftin pe piață; modelul de a face mai ieftin raționalizând resursele proprii, respectiv prin restructurarea bugetului alocat funcției informatice și respectiv noului S.I.F.C.D.

# **3.2. Analiza externalizării contabilităţii financiare şi de gestiune din punct de vedere al calităţii serviciilor**

# **3.2.1. Caracteristici calitative ale informaţiei financiar contabile difuzate**

Contabilitatea constituie exemplu cel mai vechi şi mai răspândit în ceea ce priveşte sistemul informaţional formalizat şi organizat. După apariţia calculatoarelor în firme, contabilitatea a făcut obiectul automatizării: vorbim de un domeniu în care evenimentele sunt bine definite, regulile de tratare clare, rezultatele ce vor fi obținute riguros stabilite, tranzacţiile numeroase şi repetitive, toate acestea fiind factori favorabili pentru o soluţie automatizată. Într-o situaţie ideală managerii ar trebui să fie capabili să definească tipuri de informaţie de care au nevoie, iar sistemul informaţional ar trebui să fie capabil să le ofere. În practică, acest lucru nu este întotdeauna posibil.

După cum considera Druker<sup>72</sup> "cele mai multe decizii trebuie să se bazeze pe cunoștințe incomplete, fie deoarece informaţia nu este disponibilă, fie pentru că ar costa prea mult în timp şi bani pentru a o obţine". Totuşi, pentru a lua decizia corectă, managerii trebui să aibă la dispoziție informaţii relevante care duc la creşterea cunoștințelor, reduc incertitudinea şi sunt utile pentru scopul propus. Extrem de importantă pentru manageri este valoare informaţiei.

În aprecierea valorii informaţiei trebuie luat în calcul şi costul producerii ei. Astfel, achiziționarea, manevrarea, înregistrarea şi procesarea datelor indiferent de mijloacele utilizate nu produc valoare ci presupun doar costuri. Valoarea apare numai când datele sunt comunicate şi înţelese de destinatar transformându-se astfel în informaţii. În evaluarea informaţiei din punct de vedere al valorii create, un rol primordial îl deţine utilizatorul ei, precum şi modalitatea în care informaţia este utilizată pentru a îmbunătăţii procesul decizional.

Având în vedere caracteristicile informaţiei financiar contabile enumerate anterior, se poate afirma că realizarea controlului calităţii unui S.I.F.C.D. urmăreşte următoarele: coerenţa obiectivelor; nivelul specificităţii organizaţiei; ramura de activitate; prima orientare în activitate; puncte tari şi puncte slabe ale S.I.F.C.D..

*<sup>72</sup> Druker, P., Societatea postcapitalistă, Ed. Image, Bucureşti, 1999, pag. 154.*

Figura.3.1. Controlului calităţii unui S.I.F.C.D.

(*sursă: prelucrare după Druker, P., Societatea postcapitalistă, Ed. Image, Bucureşti, 1999, pag. 154)*

În ceea ce priveşte contabilitatea financiară, obiectivul normalizatorului în definirea calităţii informaţiei contabile este acela de a fixa criterii pentru elaborarea documentelor contabile externe. Aceste criterii reprezintă caracteristicile calitative care trebui posedate de informaţia difuzată şi care garantează valoarea reprezentării realităţii economice a întreprinderii comunicate partenerilor săi.

Informaţia contabilă trebuie să fie înainte de toate produsă cu respectarea regulilor, criteriilor de calitate care se bazează pe două principii: al regularităţii şi al sincerităţii. Regularitatea reprezintă conformitatea cu regulile şi procedurile în vigoare, iar sinceritatea reprezintă aplicarea acestor reguli şi proceduri ştiind că responsabilul trebuie să cunoască realitatea şi importanţa operaţiunilor, evenimentelor şi situaţiilor.

Conform normelor americane informaţia utilizată în luarea deciziilor economice trebuie să îndeplinească patru caracteristici<sup>73</sup> :

- *Pertinenţa* reprezintă capacitatea informaţiei de a influenţa deciziile utilizatorilor, permițându-le fie să evalueze evenimente trecute, prezente şi viitoare, fie să confirme şi să corecteze evaluările anterioare;
- *Fiabilitatea*  se bazează pe absenţa erorilor notabile în informaţia comunicată şi în reprezentarea realităţii. Această reprezentare fidelă depinde de validitatea şi de absenţa erorii în descriere, de cercetarea substanţei, de verificabilitate, de obiectivitate, de prudenţă şi de exhaustivitate;

 *<sup>73</sup> \*\*\* Standardele Internaţionale de Raportare Financiara (IFRSS) incluzând Standardele Internaţionale de contabilitate (IASSTM) şi interpretările lor la 1 ianuarie 2006, Ed. CECCAR, Bucureşti, 2006.*

- *Intangibilitatea*  reprezintă înţelegerea informaţiei de către utilizatorii care nu au cunoştinţe de specialitate;
- *Comparabilitatea informaţiei*  care se apreciază în timp şi spaţiu. În timp comparabilitatea informaţiei permite identificarea tendinţelor poziţiei şi performanţei financiare a entităţii economice. În spaţiu, comparabilitatea situaţiilor financiare de la diferite entităţi economice permite evaluarea poziţiilor financiare relative, a evoluţiei şi a performanţelor lor.

Aceste patru criterii de calitate sunt totuşi dificil de atins. De aceea este necesar să se determine un prag al calităţii indispensabile. Pe de altă parte aceste patru criterii de calitate nu sunt eficiente decât în prezenţa unui termen de producere a informaţiei şi a unui cost comparat cu beneficiile obţinute.

În România, conform ordinului ministrului finanţelor publice nr 3055/2009 pentru aprobarea reglementărilor contabile conforme cu directivele europene, normalizatorul român a ajuns la concluzia că informaţiile trebuie să fie:

- relevante pentru nevoile utilizatorilor în luarea deciziilor;
- credibile în sensul că: reprezintă fidel activele, datoriile, poziţia financiară şi profitul sau pierderea entităţii, sunt neutre, prudente şi complete sub toate aspectele semnificative.

În ceea ce priveşte informaţia contabilă furnizată de contabilitatea managerială, aceasta trebuie să fie:

- completă pentru a duce la luarea de decizii complete;
- suficient de exactă pentru că folosirea de informaţii incorecte poate avea consecinţe negative;
- relevantă ca scop. În practică trebuie elaborate rapoarte în care să se prezinte informaţii relevante pentru anumite scopuri.
- clară pentru manageri;
- comunicată adecvat managerului şi nu altei persoane care nu are autoritatea de a efectua anumite sarcini;
- să poată fi gestionată (nu trebuie să fie în exces, trebuie să fie clar şi concis);
- oferită la un cost mai mic decât valoarea beneficiilor aduse de ea;
- prezentată la timp (comunicată în cel mai favorabil interval).

În virtutea tuturor acestor elemente informaţia conferă celui care o posedă putere<sup>74</sup>. Cu cât o persoană deţine în cadrul organizaţiei mai multe informaţii şi cu cât posedă capacitatea de a le utiliza în mod eficace, cu atât aceasta deţine mai multă putere. În mod analog, puterea şi implicit eficienţa unei organizaţii, este cu atât mai mare cu cât se bazează pe mai multe informaţii. În condiţiile trecerii la economia bazată pe cunoştinţe, relaţia informaţie-putere dobândeşte noi atribute.

Putem concluziona că *informaţia de calitate* reprezintă acea informaţie ce creează valoare prin utilizare şi este caracterizată prin următoarele elemente: este relevantă, este suficient de exactă, este destul de completă pentru problema la care se referă, este dintr-o sursă în care utilizatorul are încredere, este comunicată în timp util, este corespunzător de detaliată, este comunicată printr-un canal corespunzător şi este înţeleasă de către utilizator.

O altă problemă majoră cu care managerii se confruntă este reprezentată de volumul mare de informaţii. Un volum ridicat de informaţii poate provoca nu numai gâtuiri şi aglomerări ale sistemului, dar poate împiedica managerii în îndeplinirea sarcinilor lor.

Sistemele informaţionale anterioare conţineau un număr foarte mare de date, dar ele erau transformate în informaţii numai în momentul în care erau implicate în procesul de asistare a deciziilor. Din păcate de multe ori datele sunt confundate cu informaţiile şi aceasta conduce la situaţii în care managerii sunt forţaţi să i-a decizii importante în lipsa unor informaţii pertinente.

Planificarea şi controlul bun al informaţiilor prin decizii efective este necesar să se bazeze pe un flux constant de informaţii de bună calitate şi în timp real. Datele trebuie să fie procesate şi trimise destinatarului corespunzător într-un timp suficient de scurt pentru a putea schimba sau controla întregul mediu operaţional.

# **3.3. Analiza externalizării contabilității financiare și de gestiune din punctul de vedere al securității informației**

Într-o lume economică deschisă orice sistem informațional aparținând unei entități economice se poate confrunta cu riscuri privind blocarea sau oprirea unor activități sau proiecte pe termen nedefinit din cauze necunoscute, interne sau externe.

*<sup>74</sup> Nachmoni O.,Information is power, în Communications, nr.2, 2000, p.24.*

# **3.3.1. Managementul riscului de derulare a unor activități sau proiecte**

Pentru că IMM-urile sunt cele mai vulnerabile la efectele crizelor economice sau la efectele post-crize, în aceste entități economice, mai mult decât în altele, gestiunea riscurilor devine o problemă foarte dificilă.

Un astfel de proiect precum S.I.F.C.D. pentru IMM-uri poate fi afectat de asemenea destul de mult. Dacă se asigură însă, un bun management al riscurilor anticipativ, se pot evita sau cel puțin atenua efectele riscurilor în această perioadă de criză. În cazul S.I.F.C.D., o problemă astringentă o reprezintă optimizarea pilotajului proiectului acționând întotdeauna doar în baza unui program de acțiune și doar la nevoie acceptând unele compromisuri..

Aplicând un demers clasic privind managementul riscului, sunt obligatorii următoarele etape:

- identificarea riscului;
- evaluarea impactului riscului;
- întocmirea programului de acțiune în vederea tratamentului oricărui risc;
- consolidarea și stabilizarea situației, respectiv urmărirea în continuare a programului de acțiune.

În derularea unui proiect S.I.F.C.D., numeroase riscuri pot apărea, cele semnificative considerăm a fi următoarele: dificultățile financiare ce pot conduce la suspendarea finanțării proiectului; continuarea derulării proiectului cu un număr redus de persoane denumit "număr critic"; refuzul unor persoane responsabile sau implicate în proiect să continue activitatea în cadrul respectivului proiect.

După finalizarea unui proiect S.I.F.C.D., urmează exploatarea unui asemenea sistem informațional care presupune apariția unor riscuri operaționale determinate de creșterea prețurilor serviciilor de externalizarea contabilității sau din cauza unor pierderi de exploatare. Astfel de pierderi datorate unor riscuri operaționale sunt de regulă inevitabile, însă nivelul sau valoarea impactului acestor riscuri generează consecințe care sunt delicate pentru gestiunea lor.

#### **3.3.2. Securitatea sistemului informațional S.I.F.C.D.**

Securitatea sistemului informațional S.I.F.C.D. este preponderent determinată de securitatea sistemului informatic integrat în S.I.F.C.D. Astfel, unui sistem informatic pentru securizare îi trebuie aplicată o politică care să determine riscurile, impactul lor și probabilitatea estimării unui buget necesar pentru procurarea activelor informatice critice entității economice pentru definirea priorităților de securitate. Se estimează că majoritatea absolută a atacurilor cibernetice au origine internă, de aici problema dimensiunii umane a politicii de securitate mai ales la nivel organizațional și fără nici o rezervă din punct de vedere reglementar.

Aceeași politică de securitate informatică trebuie definită, aplicată și generalizată întregului sistem informațional nou creat S.I.F.C.D. având următoarele vulnerabilități pentru securizare (Figura 3.2.)<sup>75</sup>: resursele umane, bunurile și mediul, comunicațiile, accesul instituțional, dezvoltare și întreținere, precum şi continuitatea activităților;

Orice politică de securitate eficace aplicată unui S.I.F.C.D. presupune abordarea următoarelor dimensiuni: securitatea infrastructurii; securitatea informațiilor; securitatea de acces. Implementarea și integrarea în cadrul S.I.F.C.D. a unor programe informatice performante pentru salvarea și arhivarea datelor și informațiilor sunt strict necesare oricărui S.I.F.C.D. pentru a proteja informațiile fie fin motive de pierdere a informațiilor, fie din

<sup>75</sup> *Desmoulins N., Maîtriser le levier informatique – Pearson, Paris, 2009, pag. 220*

motive de deteriorare a informațiilor în caz de manipulare, transport sau schimbare a locului de stocare a informațiilor.

# **3.4. Avantajele și limitele externalizării serviciilor de contabilitate financiară și de gestiune**

Complexitatea normelor contabile și constrângerile legate de costuri și implicit de performanțele entităților economice, determină managerii să ia în considerare externalizarea contabilității. De aceea, din ce în ce mai mulți întreprinzători se îndreaptă spre o conducere a contabilității de către o firmă sau un cabinet de specialitate, eliberându-se între altele de stresul responsabilității.

Desigur, în afara acestui factor "inerțial" constatat la managerii entităților economice, ca un imbold în luarea deciziei de externalizare a serviciilor de contabilitate, numeroase alte avantaje poate să contribuie la consolidarea unor astfel de decizii. Pe lângă avantajele create odată cu externalizarea serviciilor de contabilitate o serie de limite legate de impactul resurselor umane cu aceste schimbări importante legate de fluxurile informaționale sunt inevitabile.

# **3.4.1. Principalele avantaje legate de externalizarea serviciilor de contabilitate**

Sintetizând principalele aspecte constatate în bibliografia studiată legate de externalizarea serviciilor de contabilitate putem remarca numeroase avantaje:

- piață de "outsoursing contabil" determină entitățile economice să-și îmbunătățească strategiile pe termen mediu și lung;
- contribuie la reducerea costurilor. Apelând la serviciile uni cabinet de specialitate se reduc cheltuielile cu salariile, cu pregătirea profesională și cheltuielile administrative. Din punct de vedere al costurilor entitățile economice care oferă servicii de contabilitate pot fi considerate un atu important pentru antreprenorii care vor să se lanseze sau cei care vor să continue sau să crească afacerea, datorită eficienței costurilor salariale, a flexibilității, a expertizei și asistenței și a altor activități care pot contribui la creșterea valorii firmei
- externalizarea serviciilor de contabilitate duce la o economie pentru firme și la o relocare a surselor în beneficiul afacerii. Serviciile externalizate duc la eliminarea costurilor salariale ale angajaților full şi part-time. În situația externalizării serviciilor de contabilitate plătești doar valoarea acestor servicii, fără să mai avem costuri asociate unor categorii de servicii contabile;
- contribuie la economisirea timpului. Prin externalizarea serviciilor de contabilitate financiară și de gestiune conducerile entităților economice se pot concentra mai mult pe probleme legate de managementul operațional, delegând problematica managementului financiar-contabil către profesioniștii firmei specializate sau cabinetului contabil, contractate pentru efectuarea acestor servicii. Astfel, odată lăsate în preocuparea cotidiană a prestatorilor de servicii, activitatea financiarcontabilă, rezultă că personalul de specialitate menținut după decizia de externalizare a serviciilor de contabilitate se va ocupa în principal de funcționarea S.I.F.C.D., de contractarea unor potențiali clienți și implicit de creșterea eficienței economice;
- contribuie la creșterea experienței și a competenței experților contabili ai entității economice beneficiare. Externalizând serviciile de contabilitate financiară și de gestiune către o firmă specializată, entitățile economice au posibilitatea să aibă acces la experiența unor profesioniști cu pregătire solidă practică și teoretică. De regulă, consultanții care lucrează în firme specializate au o experiență bogată în expertiză contabilă și informatică de gestiune. Profilul expertului contabil modern, care lucrează într-o firmă specializată în servicii externalizate de contabilitate, folosește instrumente performante de management financiar-contabil, de regulă on-line. Astfel, se dispune de o atitudine proactivă și o expertiză suficientă pentru a identifica și a oferii clienților soluții pertinente. De asemenea, acești specialiști reprezintă un real suport pentru beneficiari și nu un factor de stres;
- asigură continuitatea funcționării S.I.F.C.D. zilnic, firma prestatoare de servicii de contabilitate externalizate asigură rezolvarea tuturor problemelor fluxului informațional financiar-contabil. Conform graficului de realizare a activităților financiar-contabile și graficului privind circuitul documentelor în cadrul S.I.F.C.D., firma de specialitate prestatoare de servicii de externalizare întocmește rapoarte de informare zilnice, săptămânale, lunare, trimestriale și anuale, evidențiind timpul utilizat pentru fiecare operațiune în parte și termenul scadent;
- contribuie la reducerea riscului profesional. Prin colaborarea cu o firmă specializată pentru externalizarea serviciilor de contabilitate, entitatea economică beneficiară este exonerată de responsabilitatea întocmirii contabilității și de riscurile ce pot interveni, respectiv de acoperirea daunelor legate de astfel de evenimente. De asemenea având în vedere specializarea firmelor de servicii externalizate în managementul riscului de fraudă, entitățile economice beneficiare sunt protejate contra unor asemenea evenimente;
- avantajul unor contracte de externalizarea serviciilor de contabilitate este că aceste contracte pot fi reziliate sub clauza unor rezultate mai puțin scontate;
- externalizarea serviciilor de contabilitate permite concentrarea investițiilor strategice între care cele legate de sistemul informatic și de resurse sunt semnificative;
- externalizarea serviciilor de contabilitate permite o mai bună flexibilitate a activităților entităților economice;
- externalizarea serviciilor de contabilitate permite optimizarea gestiunii S.I.F.C.D..

#### **3.4.2. Limite legate de externalizarea serviciilor de contabilitate**

Principalele aspecte privind limitele externalizării serviciilor de contabilitate privesc următoarele:

- piața de "outsourcing contabil", deși înregistrează un ritm de creștere mai avansat comparativ cu alte state din regiune, precum Cehia, Slovacia, Ungaria sau Polonia, se constată a fi mai puțin matură;
- un inconvenient al externalizării serviciilor de contabilitate îl reprezintă dependența creată față de furnizorul de servicii privind necesitatea urmăririi și controlului calității acestor servicii;
- un alt inconvenient este faptul că trebuie asigurată coordonarea serviciului de externalizarea contabilității cu buna funcționare a S.I.F.C.D. în cadrul acestui nou S.I.F.C.D. trebuie să funcționeze o echipă care să relaționeze cu firma prestatoare de servicii, care presupune costuri permanente;
- existența unui contract de externalizare a serviciilor presupune o ruptură de realitățile unui S.I.F.C.D. integrat entității economice, ceea ce înseamnă că orice întrerupere a unui asemenea contract trebuie înlocuită cu o nouă continuare cu un

alt prestator de servicii de externalizarea contabilității cu suficiență experiență pentru a nu crea o întrerupere generatoare de consecințe economice;

 externalizarea serviciilor de contabilitate presupune odată cu semnarea contractului și transferul unor echipe întregi de specialiști și chiar a echipamentelor sistemului informatic, generând, de regulă, unele probleme sociale legate de resursele umane și uneori deteriorarea permanentă a funcției informatice a S.I.F.C.D..

#### **3.5. Beneficiarii externalizării serviciilor de contabilitate**

Sondajele de opinie efectuate la nivelul anului 2016, într-un număr de 14 entităţi economice de tipul IMM - urilor din regiunea Sud Muntenia, relevă faptul că în mod invariabil se ajunge la aceeaşi concluzie, anume: sistemul informaţional financiar-contabil al întreprinderii nu este utilizat suficient pe de o parte datorită managementului mai puţin performant şi pe de altă parte datorită nevoii de modernizare şi transformare a acestuia într-un sistem informaţional financiar durabil. Cu atât mai mult, cercetările ştiinţifice realizate şi prezentate mai sus conduc spre necesitatea implicării şi integrării în S.I.F.C.D. a unui sistem informatic durabil şi a resurselor umane cu expertiză importantă în domeniu. Odată îndeplinite aceste considerente, un S.I.F.C.D. devine un veritabil vector de performanță şi de progres pentru entitatea economică, jucând un rol mult mai important decât centrele de costuri create pentru o mai bună gestiune a întreprinderilor.

De asemenea, luând în calcul avantajele şi limitele externalizării serviciilor de contabilitate financiară şi de gestiune şi constatând un excelent considerabil de partea avantajelor contractării unui asemenea serviciu, putem spune că primul beneficiar al externalizării acestor servicii rămâne S.I.F.C.D., urmat de sistemul informatic integrat, direcția generală a entităţii economice beneficiare a acestor categorii de servicii şi apoi toate structurile şi tot personalul cuprins în organigrama sistemului durabil (a se vedea Figura 2.1.).

Detaliind, principalele structuri departamentele beneficiare ale externalizării serviciilor de contabilitate sunt următoarele:

- relaţii cu clienţi (responsabil clienţi, responsabili cu formarea continuă);
- programe şi proiecte (responsabilii cu pilotajul proiectelor şi programelor şi membrii consiliului sistemului informatic);
- dezvoltare-integrare (şef serviciu clienţi, responsabil parc informatic, responsabil reţele şi respectiv responsabilii de operaţii, service şi de gestiunea riscului);
- producţie exploatare (şef serviciu clienţi responsabil parc informatic, responsabil reţele şi respectiv responsabil de operaţii, service şi de gestiunea riscului);
- strategie şi inovare (responsabili cu cercetarea, strategia, arhitectura internă şi cu gestiunea materialelor);
- gestiune şi administraţie (şef departament audit şi finanţe, responsabili contracte, administrativ şi de resurse umane).

Impactul modificării fluxului informaţional urmare a externalizării serviciilor de contabilitate financiară şi de gestiune priveşte de asemenea următoarele structuri, servicii şi activităţi ale entităţii economice: directorul general şi directorii de specialitate; şefii serviciilor; şefii de birouri; şefii de departamente; şefii de secţii şi de ateliere; Secretariatul general; Serviciul financiar-contabil al entităţii economice; Serviciul de resurse umane al entităţii economice; Serviciul de intranet; Gestiunea electronică a documentelor; Arhiva entităţii economice; Aplicaţiile informatice utilizate de entitatea economică. Utilizatorii externi ai S.I.F.C.D. aflaţi sub contract sau în legătură directă cu entitatea economică beneficiară a externalizării serviciilor de contabilitate financiară şi de gestiune.

# **3.6. Gestionarea eficientă a relațiilor de externalizare a serviciilor financiar – contabile**

Datorita globalizării şi vitezei de dezvoltare a pieței, managerii şi antreprenorii IMMurilor trebuie sa aibă libertatea de a dezvolta afacerea printr-o gestionare cât mai corectă a resurselor precum şi luarea unor decizii la nivel de management în timp optim. În acest context, fenomenul externalizării serviciilor cunoaște o puternică dezvoltare la nivel global, întrucât este considerat ca fiind o posibilă variantă de atingere a scopurilor strategice, de reducere a costurilor, de îmbunătățire a satisfacerii așteptărilor clienților si de creștere a eficienţei şi eficacității la nivel de întreprindere.

În general, IMM-urile care se confruntă cu probleme precum: controale fiscale soldate cu penalități/amenzi; fluctuația de personal în departamentul financiar-contabil; regulile de confidențialitate în domeniul salarizării încălcate sau tensiuni între angajați; suspectarea unor nereguli în rapoartele financiare primite (datele din diverse rapoarte nu se reconciliază sau rapoartele sunt primite cu întârziere, etc.), context în care, tendinţa este de a realiza schimbări în structura organizatorică în vederea optimizării neregulilor apărute, iar printre soluţiile adoptate se poate considera în mod special restructurarea sistemului informaţional financiar contabil, prin opțiunea de externalizare a serviciilor financiar contabile. Astfel, la momentul actual tot mai multe întreprinderi renunţă la a mai ţine "in-house" această activitate care nu le aduce în mod direct un plus de valoare. Este adevărat că parcurgerea primelor etape în vederea externalizării serviciilor financiar contabile poate fi descurajantă şi poate necesita ceva mai mult timp pentru a căuta furnizorul de servicii potrivit şi a stabili condiţiile contractuale.

La momentul actual, piaţa serviciilor de contabilitate precum şi "business advisory" este în continuă expansiune şi devine tot mai competitivă pentru cei implicați, atât cei care prestează, consiliază cât şi cei care solicită aceste tipuri de servicii<sup>76</sup>. Dinamica tehnologiilor informaţionale şi multitudinea serviciilor, produselor şi pachetelor software apărute în domeniu, precum şi digitalizarea au pătruns şi în sfera serviciilor de externalizare financiar – contabilitate, aducând un sprijin considerabil domeniul financiar – contabil, dar totodată constituie un element disturbator pentru managementul IMM-urilor în vederea luării unor decizii privind externalizarea, alegerea variantelor optime pentru activitatea desfăşurată, atât la nivel operativ, dar mai ales la nivel de costuri. Totodată, entităţile prestatoare de servicii financiar – contabile, precum şi cele de consultanţă financiară sunt cele care trebuie să se adapteze rapid la cerinţele şi evoluţia pieţei precum şi la viteza uluitoare a tehnologiei.

În acest context, putem considera faptul că viitorul serviciilor de contabilitate si consultanţă stă în tehnologia "paperless", utilizarea de instrumente şi tehnologii moderne prin care antreprenorii au acces oricând şi oriunde la informațiile referitoare la afacerile proprii, obținerea de informații în timp optim pentru luarea unor decizii la nivel managerial precum şi transparenţa proceselor din departamentul financiar-contabil constituind factori cheie pentru buna desfăşurare a activităţii oricărui IMM.

De cele mai multe ori, în viziunea managerilor IMM-urilor, meseria de contabil este de multe ori percepută ca o simplă operare de date şi informații, o activitate de rutină ce nu aduce plus valoare pentru întreprindere, ci mai degrabă este consumatoare de resurse. Totuşi, meseria de contabil impune necesitatea de a ţine pasul cu numeroasele modificări legislative, atât în aria financiar - contabilă, cât şi în privința impozitelor şi taxelor în ansamblul lor. Un contabil bun trebuie sa asiste echipa managerială în luarea deciziilor operaționale, să ofere in timp util cele mai utile soluții pentru folosirea optimă a resurselor companiei şi optimizarea

<sup>76</sup> *Finsmart, Externalizarea serviciilor de contabilitate versus contabilitate in-house in 2016, 2016, available at http://www.finsmart.ro/externalizarea\_serviciilor\_contabile.html*

fluxurilor de cash, etc., existând mari diferențe intre un contabil profesionist ce utilizează toate pârghiile legale pentru folosirea optimă a resurselor companiei şi care propune aplicarea facilitaților fiscale existente, şi un contabil care se limitează strict la operarea "standard" a unor documente si la transmiterea unor rapoarte. IMM-uri care au apelat la serviciile "ieftine" ale unor contabili neautorizați de organismele profesionale din domeniu, au plătit mai devreme sau mai târziu amenzi şi penalităţi impresionante datorită nerespectării legislației contabile şi fiscale câţiva ani la rând.

Totodată, în contextul global al integrării tehnologiilor informaţionale şi de comunicare la toate nivelurile, profilul contabilului modern poate fii considerat "*acel consultant flexibil ce folosește un ERP modern, online, instrumente de management al timpului, dispune de atitudine pro-activă, identifica şi oferă soluţii clienţilor, părţilor implicate, dispune de creativitate si viziune de ansamblu asupra unei afaceri alături de cei care iau decizii la nivel de management*" 77 .

Înainte de luarea unei asemenea decizii de externalizare a serviciilor financiar contabile, este necesară efectuarea unei analize a pieţei de servicii de contabilitate, precum şi analiza avantajelor şi dezavantajelor fiecărei opţiuni, coroborate cu tendinţele pieţei, astfel, în vederea obţinerii unei gestionări eficiente a relațiilor de externalizare a serviciilor financiar – contabile, astfel, considerăm că se pot identifica o serie de factori critici ce interacţionează în gestionarea procesului de externalizare, după cum urmează<sup>78</sup> :

**-** *Alegerea externalizării din motive întemeiate* **–** luarea deciziei de externalizare a serviciilor financiar contabile ale unei componente de activităţi la nivelul unui IMM trebuie realizată în urma unei analize în ceea ce priveşte avantajele şi dezavantajele oferite, totodată o echilibrare a acestora;

**-** *Obiective clar definite* **-** externalizarea serviciilor financiar contabile, trebuie efectuată cu atenție, sistematic, având la bază scopuri precise. Întrucât în general, externalizarea oricărui serviciu la nivel de entitate economică se justifică cu precădere în cazul compartimentelor în care nu se mai pot reduce costurile sau există lipsă de competenţe în domeniul respectiv, externalizarea serviciilor financiar – contabile la nivelul IMM-urilor se poate justifica prin lipsa de personal adecvat calificat sau datorita frecvenţei fenomenului de fluctuaţie de personal. Este necesar totodată ca managementul IMM-urilor sa reevalueze avantajele utilizării externalizării serviciilor

<sup>77</sup> *Soltan A., Externalizarea serviciilor de contabilitate versus contabilitate in-house in 2016, 2016, available at https://www.linkedin.com/pulse/externalizare-de-servicii-contabilitate-versus-in-house-adrian-soltan/*

*<sup>78</sup>http://www.esupplychain.eu/ro/info/viewart/137,Gestionarea\_eficienta\_a\_relatiilor\_de\_Outsourcing\_\_external izare*

financiar - contabile la intervale regulate (trei sau patru ani), aceasta reevaluare având o importanță majoră ţinând cont de faptul că mediul economic din România trece prin puternice transformări;

*- Evaluarea corectă a funcțiunilor economice externalizare ale IMM-ului* - trebuie stabilit dacă se impune procesul de externalizare, care sunt obiectivele urmărite prin externalizare, care va fi tipul de relații cu furnizorii de servicii, cum se va rezolva problema resurselor umane care vor fi disponibilizate ca urmare a externalizării, etc.

*- Utilizarea unei abordări metodologice* **–** decizia de externalizare sau nu a anumitor componente ale activităţilor financiar – economice ale IMM-urilor implica parcurgerea următorilor pași: identificarea cerințelor, elaborarea caietului de sarcini pentru licitație, examinarea propunerilor, negocierea contractelor şi implementarea externalizării;

*- Luarea in considerare a opiniilor tuturor celor implicați* (acționari, clienți, furnizori si angajați) si a efectului pe care îl va avea externalizarea asupra acestora;

- *Alegerea persoanelor potrivite* ce urmează a fi implicate în procesul de externalizare a funcţiilor financiar – contabile trebuie sa dea dovadă de responsabilitate, capacitate de analiză şi de a lua decizii. Dimensiunea echipei va depinde de scopul si amploarea proiectului, dar s-a constatat ca echipele de dimensiuni mici sunt mai eficiente decât cele mari. Echipa se poate lărgi atunci când se trece de la faza de planificare la faza de analiză;

*- Înțelegerea furnizorilor* **-** exista furnizori pe piaţă care oferă servicii de externalizare ce folosesc mijloace agresive uneori pentru a convinge organizațiile cliente să le adopte. Informațiile oferite de asemenea de furnizori sunt utile în stabilirea tipurilor şi preţurilor serviciilor care pot fi externalizare. Preţul pe care îl va plăti IMM-ul care îşi externalizează serviciile se stabileşte de obicei prin negociere;

*- Alegerea relației corecte* **-** întreținerea relațiilor fiind un proces continuu, la o extremă se afla acel tip de relație în care organizația poate alege dintre mai mulți furnizori capabili pe termen scurt şi abilitatea de a trece de la un furnizor la altul fără costuri sau chiar zero. La cealaltă extremă se afla parteneriatele pe termen lung în cadrul căruia organizația reînnoiește contractul cu același furnizor şi dezvoltă o relație de durata, ce implică avantajul reciproc. Costul asociat acestor relații trebuie să fie relevant. Relațiile intermediare costă mai mult şi sunt relevante pentru activitățile complexe şi aduc beneficii substanţiale. Costurile parteneriatelor sunt cele mai ridicate

şi sunt relevante când beneficiile ce rezultă în urma relației cu furnizorul sunt substanțiale. Alegerea unei relații greșite poate avea ca efect costuri excedentare;

*- Negocierea contractului* **-** Exista câteva componente critice în cadrul unui acord de externalizare. Impresia care trebuie să rezulte este aceea a negocierii unui contract corect şi avantajos pentru ambele părți implicate. Datorită faptului că fiecare aspect al relaţiei de externalizare este guvernat de către un contract, părțile participante trebuie să fie de acord asupra tuturor aspectelor. Prin contract trebuie stabilite şi modalitățile de rezolvare a disputelor ce pot apărea după semnarea contractului;

*- Utilizarea unui sistem de recompense şi penalizări* ce pot stimula furnizorul să îndeplinească şi să depășească nivelul performantelor stabilite prin contract;

*- Stabilirea unei structuri de management a relației ca parte componentă a contractului* **-** fiecare parte trebuie sa aibă stabilite responsabilitățile periodice, aspecte tactice şi strategice ale relației, programarea activităților, frecventa întâlnirilor şi relația cu cealaltă parte;

*- Utilizarea unor criterii obiective de măsurare a performantelor* **-** orice relație de externalizare trebuie să se concentreze asupra rezultatelor ce trebuie să fie obiective, măsurabile, cuantificabile şi comparabile cu criterii predefinite ce depind de tipul de servicii ce urmează a fi furnizate, cerințele clienților şi nivelul serviciului oferit;

*- Accentul pus pe dezvoltarea responsabilităților persoanelor care se ocupa de managementul relației de externalizare* **–** persoanele implicate în acest proces trebuie pregătite şi instruite. Aceasta include a înțelegere completă a obiectivelor contractului, a criteriilor de performanţă agreate, a responsabilităților, autorităţii şi structurii de raportare, ce trebuie comunicate utilizatorului final;

*- Administrarea conflictelor* **–** managerii implicați în procesul decizional de evaluare a externalizării trebuie să administreze foarte bine procesul de comunicare în cadrul relației. pentru a asigura o bună comunicare şi să se asigure ca informația ajunge la destinație rapid şi în forma completă.

Mentalitatea conform căreia doar entităţile mari sau multinaţionalele se pretează să apeleze la externalizare în general si externalizarea serviciilor financiar – contabile în particular este una greşită, IMM - urile putând la fel de bine să facă faţă unor asemenea tactici pentru diminuarea costurilor şi chiar mulţi experţi recomandă externalizarea serviciilor financiar - contabile încă de la începutul înfiinţării entităţilor economice, pentru că acestea nuşi permit angajarea multor persoane specializate şi astfel pot evita problemele generate de tranziţie.

Astfel, în prezent, externalizarea funcţiilor financiar contabile la nivelul IMM-urilor, considerăm că poate îmbrăca forma a trei direcții importante de aplicare<sup>79</sup> :

- *Transfer complet al serviciilor financiar – contabile către un prestator specializat, autorizat şi specializat, cu resurse suficiente pentru a administra portofolii mari de clienți din domenii diferite de activitate;*
- *Angajarea unor servicii de asistenţă şi coordonare profesională în domeniul contabil, financiar şi de resurse umane ceea ce înseamnă ca departamentul financiar-contabil al oricărui IMM este pus în relație directă şi activă cu unul sau cu mai mulți consultanți ai firmei de contabilitate, în scopul realizării unor optimizări importante;*
- *Consiliere activă* (componentă a auditului intern) *sau consultanţă organizată* pentru a acoperi componente considerate insuficient abordate.

La elaborarea unui contract de externalizare financiar contabilă, este necesar ca părţile implicate să ia în calcul următoarele aspecte:

*Termenii contractului*;

- *Termene de reînnoire a contractului* Tendința este ca sa se stabilească o reînnoire a termenilor contractului după un termen scurt (3- 8 ani). Managerii IMM-urilor trebuie sa se asigure ca în contract se va stipula ca reînnoire contractului se va face la cerere;
- *Stabilirea nivelului minim de servire* Este vital ca în contract sa se specifice cat mai precis cu putință serviciile ce urmează a fi furnizate. Aceasta implică stabilirea unui nivel minim al serviciilor precum şi a serviciilor auxiliare care urmează a fi furnizate;
- *Proprietatea şi confidențialitatea datelor* Contractul trebuie sa specifice că proprietatea asupra datelor revine clientului care le împarte cu furnizorul, o parte din ele rămânând totuși confidențiale;
- *Garanția* Managerii trebuie sa se asigure ca furnizorul garantează livrarea serviciilor după cum a fost stabilit in contract;
- *Riscul de Faliment* Ambele părţi trebuie sa ia in calcul posibilitatea falimentarii unei dintre părţi, situaţie ce va duce la schimbări în cadrul relaţiei de externalizare;
- *Acțiuni în caz de forţă majoră* situațiile extreme în care se accepta lipsa de performanţă a furnizorilor. De obicei se precizează o limita de 30-60 de zile;

<sup>79</sup> *Danalache M., Externalizarea serviciilor de contabilitate şi salarizare- provocări şi soluţii, Romania Business Digest, accesibil online la http://rbd.doingbusiness.ro/articole/externalizarea-serviciilor-de-contabilitate-sisalarizare-provocari-si-solutii/1359*

- *Măsurarea performanţelor* Un contract bine încheiat trebuie sa includă şi modalitățile de măsurare a performanţelor, criterii obiective de urmărire şi control a relației;
- *Anticiparea schimbării* Contractul trebuie sa precizeze elemente atât pentru perioadele bune, cât şi cele rele ale colaborării şi să urmărească ciclul evoluției cererii şi să se ajusteze serviciile conform acesteia;

Totuşi, cuantificarea succesului implementării unor servicii de externalizare financiar contabile, precum şi a plusului de valoare adus de relaţia dintre furnizor - beneficiar sunt elemente destul de greu de realizat, întrucât întotdeauna este vorba strict de o experienţă individuală, ce nu poate fii generalizată la nivelul macro, însă multitudinea de avantaje oferite de către procesul de externalizare, în pofida restricţiilor existente, la nivel de mentalitate, comunitate şi riscuri asumate, fac ca externalizarea serviciilor financiar – contabile să constituie o variantă optimă şi viabilă pentru majoritatea IMM-urilor pentru a putea face faţă mediului competitiv şi dinamic actual.

# **CAPITOLUL IV: EXTERNALIZAREA SERVICIILOR DE CONTABILITATE – INSTRUMENT MOBILIZATOR PENTRU PERFORMANŢA IMM – URILOR**

**4.1. Cercetări realizate în vederea luării deciziilor de externalizare a serviciilor de contabilitate şi de organizare a noului S.I.F.C.D.**

#### **4.1.1. Demersul cercetării ştiinţifice**

După cum precizăm în "Metodologia cercetării ştiinţifice" din introducerea acestei lucrări ştiinţifice, realizarea cercetării ştiinţifice presupune pe de o parte prezentarea metodelor, a procedurilor şi tehnicilor utilizate, iar pe de altă parte organizarea noului S.I.F.C.D. în vederea externalizării serviciilor de contabilitate.

Având în vedere necesitatea cunoaşterii metodologice în procesul de cercetare pe tot parcursul acesteia, respectiv de la faza exploratorie şi până la obţinerea rezultatelor şi formularea concluziilor, vom explica în cele ce urmează demersul metodologic pentru acest capitol. Astfel, vom proceda la stabilirea metodelor şi instrumentelor de cercetare ştiinţifică, la elaborarea chestionarelor în cascadă, la realizarea cercetării propriu – zise pentru ambele pachete de studii propuse, respectiv pentru confirmarea externalizării serviciilor de contabilitate, pe de o parte şi pentru organizarea noului S.I.F.C.D. necesar în acest context, pe de altă parte.

Între instrumentele de colectare a datelor utilizate de ştiinţele de gestiune, ancheta deţine o pondere semnificativă, având în vedere marea varietate a temelor abordate. Principalele metode de cercetare calitative utilizate de anchetă sunt interviul şi tehnicile proiective. La rândul său, interviul poate fi realizat individual, pe grup sau complementar. De asemenea, interviul individual, poate fi realizat în mod direct, indirect sau ocazional.

Am constatat potrivit pentru demersul cercetării ştiinţifice, utilizarea formei indirecte, a anchetei sub formă de interviu cu ajutorul chestionarului. Ancheta bazată pe chestionar prezintă avantajul interogării persoanelor în funcţie de nevoi, atât din punct de vedere calitativ cât şi cantitativ. Astfel într – o primă etapă, calitativă, se realizează explorarea obiectivului studiat, iar în etapa a doua cantitativă, se pot confirma ipotezele formulate în faza exploratorie.

#### **4.1.2. Elaborarea chestionarelor în cascadă**

Orice anchetă bazată pe chestionar implică şi o mare atenţie în ceea ce priveşte stabilirea eşantionului reprezentativ şi interacţiunea dintre anchetator şi respondenţi. În continuare, preocupările cercetătorului priveşte redactarea şi optimizarea chestionarelor, apoi administrarea chestionarului şi obţinerea rezultatelor.

Având în vedere faptul că nu există proceduri clare care să conducă la obţinerea celor mai bune chestionare, vom proceda la întocmirea chestionarelor în funcţie de nevoile existente.

# **4.1.2.1. Redactarea chestionarului pentru externalizarea serviciilor de contabilitate (C.E.S.C.)**

Pentru verificarea ipotezei lansate (I2) "*Externalizarea serviciilor de contabilitate este un instrument mobilizator pentru performanţa IMM – urilor, generând avantaje din punct de vedere al costurilor, dar şi al calităţii serviciilor şi securităţii informaţiilor*", am procedat la realizarea unei cercetări bazate pe chestionar , cu un număr minim de 18 întrebări, adresat unui eşantion de 297 persoane, reprezentând profesioniști contabili şi conducători de IMM – urilor din regiunea Sud Muntenia, respectiv din judeţele Argeş, Călăraşi, Dâmboviţa, Giurgiu, Ialomiţa, Prahova şi Teleorman.

Am considerat relevant pentru cercetarea noastră că distribuţia persoanelor intervievate să acopere în mod echilibrat toate judeţele regiunii. Astfel, ţinând cont de ponderea IMM – urilor pe judeţe, în cadrul Regiunii de Dezvoltare Economică Sud Muntenia care este de 20,07% în judeţul Argeş, 13,00% în judeţul Călăraşi, 12,13% în judeţul Dâmboviţa, 12,42% în judeţul Giurgiu, 12,35% în judeţul Ialomiţa, 19,71% în judeţul Prahova şi 10,32% în judeţul Teleorman.

Am considerat că, reprezentativ pentru stabilirea eşantionului de luat în studiu, să fie 1% din acele IMM – uri care au un minim de 10 salariaţi. Urmare a calculelor efectuate, rezultă un număr de 297 persoane care vor fi intervievate pe bază de chestionar aparţinând unui număr de 99 IMM – uri, respectiv câte 3 persoane pentru fiecare din IMM – urile celor 7 judeţe ale Regiunii Sud Muntenia (tabel 4.1.).

Tabel 4.1. Distribuţia persoanelor intervievabile în regiunea Sud Muntenia pentru

*(sursă: prelucrare proprie )*

În ceea ce priveşte structura eşantionului de persoane intervievabile, am considerat semnificativ să luăm în calcul 2/3 din entităţile economice, reprezentând 198 persoane din IMM – urile cu peste 50 salariaţi şi respectiv 1/3 din entităţile economice, reprezentând 99 persoane din IMM – uri cu 10 – 49 salariaţi.

Am avut în vedere faptul că chestionarul reprezintă metoda de lucru pentru realizarea demersului ştiinţific, precum şi faptul că forma de cercetare întreprinsă va fi sondajul statistic. Astfel, pentru cercetarea efectuată prin sondaj, eşantionarea reprezintă aceea parte statistică care reflectă principalele trăsături ale colectivităţilor generale supuse studiului, în cazul nostru, IMM – urile din Regiunea de Dezvoltare Economică Sud Muntenia.

De menţionat, că, datorită accesibilităţii mari şi a costurilor reduse pentru realizarea studiului propus am folosit eşantionarea neprobabilistică.

Pentru atingerea scopurilor studiului întreprins cu ocazia cercetării ştiinţifice şi pentru proiectarea chestionarului am luat în calcul următoarele caracteristici:

- funcţia ocupată în cadrul entităţii economice: manager general; director financiar contabil; contabil şef; şef serviciu financiar – contabil; şef birou financiar – contabil; şef compartiment economic; economist; contabil;
- domeniul de pregătire: economic; juridic; tehnic; socio uman;
- experienţa în activitate: peste 10 ani; 5 10 ani; 3 5 ani; 1 3 ani; sub 1 an.

Pregătirea chestionarului a cuprins următoarele etape: cercetarea preliminară; proiectarea chestionarului; testarea chestionarului şi redactarea chestionarului.

Proiectarea chestionarului s-a realizat cu respectarea unor cerinţe, respectiv: formatul de prezentare să fie atractiv; lungimea chestionarului să fie medie; respondentul să fie motivat; adresa de înaintare să fie atractivă; poziţionarea în timp să fie clar conturată; reamintirea respondenţilor privind completarea chestionarului să fie elocventă; returnarea chestionarului să fie concludentă. În structura chestionarului sunt cuprinse următoarele 18 întrebări:

1. În care din următoarele categorii se încadrează entitatea economică în care vă desfăşuraţi activitatea?

- Microîntreprindere (0 9 angajaţi)
- Întreprindere mică (10 49 angajaţi)
- Întreprindere mijlocie (50 250 angajaţi)
- 2. Care este vârsta entităţii economice?
- sub 5 ani
- 5 10 ani
- 10 15 ani
- peste 15 ani

3. Care este forma de organizare juridică a entităţii economice?

- S.A.
- S.R.L.
- Alte forme de organizare juridică

4. Care este domeniul principal de activitate al entităţii economice?

- Industrie
- Construcţii
- Comerţ
- Transporturi
- Turism
- Servicii
- 5. Care este pregătirea dumneavoastră profesională?
- Economist
- Jurist
- Inginer
- Informatician
- Contabil
- Alte specializării
- 6. Ce funcţie ocupaţi în cadrul entităţii economice?
- Manager
- Administrator
- Director financiar contabil / contabil şef
- Şef serviciu / şef birou
- Informatician
- Contabil

7. Ce experienţă aveţi în domeniul de activitate?

- peste 10 ani
- 5 10 ani
- 3 5 ani
- 1 3 ani
- sub 1 an

8. Cum vedeţi perspectiva IMM – urilor din Regiunea Sud Muntenia în funcţie de prioritatea privind "îmbunătăţirea mediului de reglementare"?

- Adaptarea legislativă ținând cont de impactul asupra IMM urilor
- Introducerea unei perioade de 6 luni între emiterea unei legi privind IMM urile şi implementarea legii
- Consultări publice semestriale pentru emiterea unor noi măsuri legislative
- Reducerea sarcinilor administrative
- Creşterea indicelui de derulare online a activităţilor IMM urilor

9. Între politicile manageriale pentru IMM – urile din Regiunea Sud Muntenia pentru perioada 2018 – 2020 pe care o consideraţi prioritară?

- Creşterea activităţilor de marketing
- Diversificarea producţiei
- Pregătirea forţei de muncă
- Modernizarea activităţilor de administrare şi gestiune
- Combaterea / limitarea poluării

10. Care este vectorul semnificativ al modernizării activităţilor administrative şi de gestiune pentru IMM – uri?

- Informatizarea sistemelor informaţionale
- Achiziţia de tehnică nouă
- Introducerea tabloului de bord de pilotaj al resurselor umane deţinătoare de competenţe informatice
- Externalizarea serviciilor financiar contabile

11. Entitatea economică în care lucraţi a utilizat servicii prestate de către un expert contabil / fiscal sau cabinet de specialitate?

- Da
- Nu

12. Dacă aţi avea o opţiune de externalizare a serviciilor financiar – contabile în entitatea economică unde lucraţi ce model de abordare aţi prefera?

- Abordarea integrală a responsabilităţii de prestatorul de servicii
- Abordare parţială, în care activităţile sunt efectuate de o echipă mixtă, prestator / beneficiar, primul punând la dispoziţie doar specialişti
- Parteneriat, prin integrarea echipelor interne şi externe

13. Care ar fi serviciile pentru care aţi alege externalizarea în IMM – urile din Regiunea Sud Muntenia?

- Gestiunea şi analiza costurilor
- Auditul financiar
- Auditul intern
- Serviciile de contabilitate financiară şi de gestiune
- Serviciile fiscale

14. Consideraţi oportună externalizarea serviciilor de contabilitate în entitatea economică unde lucraţi?

- Da
- Nu

15. Care ar fi avantajele externalizării serviciilor de contabilitate ale IMM – urilor din Regiunea Sud Muntenia?

- Reducerea costurilor
- Securitatea informaţiilor
- Economisirea timpului
- Flexibilitatea costurilor informatice

16. Care este percepţia dumneavoastră asupra experţilor contabili din cabinetele de contabilitate?

- Furnizează servicii de calitate
- Nu furnizează servicii de calitate

17. Externalizarea serviciilor de contabilitate în IMM – uri poate conduce la creşterea performanţelor acestor entităţi economice?

- Da
- Nu

18. Recomandaţi şi altor categorii de entităţi economice private sau publice, externalizarea serviciilor de contabilitate?

- Da
- Cu anumite rezerve
- Doar în sectorul privat
- Doar în sectorul public
- Nu

# **4.1.2.2. Redactarea chestionarului pentru construcţia S.I.F.C.D. în vederea externalizării serviciilor de contabilitate (C.C. – S.I.F.C.D.)**

Pentru verificarea ipotezei lansate (I3) "Construcţia unui sistem informaţional financiar – contabil durabil, în vederea externalizării serviciilor de contabilitate poate revoluţiona sistemul informaţional al IMM – urilor", am procedat la realizarea unei cercetări bazate pe chestionar, cu un număr minim de 16 întrebări adresat unui eşantion de 297 persoane, reprezentând profesionişti contabili şi conducători de IMM – uri din regiunea Sud Muntenia, respectiv din judeţele Argeş, Călăraşi, Giurgiu, Ialomiţa, Prahova şi Teleorman.

Ca şi în cazul construcţiei chestionarului precedent, pentru cercetarea noastră am considerat relevant ca distribuţia persoanelor intervievate să acopere echilibrat judeţele Regiunii de Dezvoltare Economică Sud Muntenia. Astfel, am ţinut cont de ponderea IMM – urilor pe judeţe, conforma Tabel nr.4.1. coloana 2.

În continuare, ţinând cont de planurile strategice ale IMM – urilor înfiinţate recent sau chiar în ultimii ani, care figurează în acest moment între acele entităţi economice cu mai puţin de 10 salariaţi sau chiar peste 50 salariaţi, am selectat un număr de 33 asemenea întreprinderi pentru al introduce în eşantionul reprezentativ, cu precizarea că am retras un număr egal de IMM – uri dintre cele cu peste 50 salariaţi, reprezentând eşantionul prevăzut în Tabelul nr. 4.1. de mai sus, cu 297 persoane intervievate.

De asemenea, pentru proiectarea chestionarului şi în vederea atingerii scopului studiului de realizat am păstrat aceleaşi caracteristici prevăzute pentru chestionarul anterior, precum şi aceleaşi cerinţe. În toate cazurile, entităţile economice, ce fac obiectul studiului sunt altele decât cele de la precedentul chestionar. Noul chestionar cuprinde 16 întrebări:

1. În care din următoarele categorii se încadrează entitatea economică în care vă desfăşuraţi activitatea?

- Microîntreprindere (0 9 angajaţi)
- Întreprindere mică (10 49 angajaţi)
- Întreprindere mijlocie (50 250 angajaţi)
- 2. Care este vârsta entităţii economice?
- sub 5 ani
- 5 10 ani
- 10 15 ani
- peste 15 ani
- 3. Care este forma de organizare juridică a entităţii economice?
- S.A.
- S.R.L.
- Alte forme de organizare juridică
- 4. Care este domeniul principal de activitate al entităţii economice?
- Industrie
- Construcţii
- Comerţ
- Transporturi
- Turism
- Servicii
- 5. Care este pregătirea dumneavoastră profesională?
- Economist
- Jurist
- Inginer
- Informatician
- Contabil
- Alte specializării
- 6. Ce funcţie ocupaţi în cadrul entităţii economice?
- Manager
- Administrator
- Director financiar contabil / contabil şef
- Şef serviciu / şef birou
- Informatician
- Contabil
- 7. Ce experienţă aveţi în domeniul de activitate?
- peste 10 ani
- 5 10 ani
- 3 5 ani
- 1 3 ani
- sub 1 an

8. Cum vedeţi impactul evoluţiilor economice complexe naţionale / internaţionale asupra perspectivei IMM – urilor?

- IMM urile îşi vor reduce activitatea
- IMM urile vor funcționa la aceleaşi capacităţi
- IMM urile îşi vor amplifica activitatea
- 9. Pentru crearea de avantaje competitive IMM urile au nevoie de următoarele:
- Adoptarea de planuri strategice pe 3 5 ani
- Elaborarea de planuri şi politici anuale
- Modernizarea managementului entităţilor economice

10. Pentru modernizarea managementului entităţilor economice care este vectorul semnificativ?

- Achiziţia de tehnologie informatică
- Informatizarea sistemului informaţional
- Implementarea unu sistem informaţional financiar contabil durabil
- 11. Consideraţi oportună dezvoltarea unui nou S.I.F.C.D. în vederea:
- Modernizării managementului financiar contabil
- Creşterii performanţelor manageriale
- Externalizării serviciilor de contabilitate

12. Consideraţi oportună alinierea noului S.I.F.C.D. în IMM – uri cu strategiile legate de:

- Arhitectura noului S.I.F.C.D.
- Dimensiunea funcţională a noului S.I.F.C.D.
- Perspectiva funcţională a noului S.I.F.C.D.
- Perspectiva globală a IMM urilor din regiune

13. Care pot fi factorii determinanţi pentru o bună gestiune a noului proiect S.I.D.F.C.?

- Instrumentele pilotajului
- Actorii noului proiect
- Organizarea noului proiect
- Ciclul de viaţă al noului proiect
- Logistica noului proiect
- Gestiunea performanţei informatice

14. Ordonanţarea unui proiect de externalizare a serviciilor de contabilitate este dependentă de:

- Gestiunea proiectului de externalizare a serviciilor de contabilitate
- Utilizarea instrumentelor moderne de evaluare a proiectului de externalizare a serviciilor de contabilitate
- Construcţia şi securitatea noului S.I.F.C.D.

15. Pentru implementarea noului S.I.F.C.D. care sunt metodele de contabilitate de gestiune recomandate:

- Metodele clasice
- Metodele evoluate
- Metode avansate

16. Între metodele evoluate de contabilitate de gestiune, care consideraţi a fi potrivită IMM – urilor pentru implementarea noului S.I.F.C.D.?

- Metoda Direct Costing
- Metoda Georges Perrin
- Metoda Pert cost
- Metoda Standard cost

# **4.2. Rezultatele cercetării privind externalizarea serviciilor de contabilitate şi construcţia S.I.F.C.D. la nivelul IMM-urilor din Regiunea Sud Muntenia**

Din varietatea programelor specifice analizei pe bază de chestionar (Statistica for Windows, GraphPad, MS Excel, care are şi el funcții statistice), aplicaţiile "SPSS for Windows" şi MS Excel se remarcă printr-o ușurință în utilizare şi o riguroasă structurare, motive pentru care au fost alese pentru prelucrarea datelor respondenţilor celor două chestionare, respectiv: chestionarul pentru externalizarea serviciilor de contabilitate (C.E.S.C.); chestionarul pentru construcţia S.I.F.C.D. în vederea externalizării serviciilor de contabilitate (C.C. – S.I.F.C.D.). Chestionarele au fost înmânate direct respondenţilor, fiind însoţite de o scurtă informare cu privire la programul de cercetare doctorală efectuat în cadrul Universităţii "Valahia" din Târgovişte cu tema "*Organizarea sistemului informaţional financiar – contabil pentru externalizarea contabilităţii în cadrul IMM – urilor din regiunea Sud Muntenia*".

# **4.2.1. Rezultatele cercetării aferente chestionarului pentru externalizarea serviciilor de contabilitate (C.E.S.C.)**

În urma trimiterii chestionarului privind externalizarea serviciilor de contabilitate (C.E.S.C.), şi primirii răspunsurilor aferente, s-a procedat la centralizarea acestora. Astfel, în urma trimiterii celor 297 de chestionare, s-a constatat o rată de răspuns de 90,9%, reprezentând 270 chestionare completate returnate. În urma analizei efectuate după centralizarea răspunsurilor aferente acestora, s-a constatat că un număr de 10 chestionare prezintă erori sau omisiuni în completare, fapt ce a determinat anularea acestora, rezultând un număr final de 260 de chestionare viabile care au fost mai departe supuse cercetării.

Astfel, profilul socio-profesional al respondenţilor incluşi în studiu a fost analizat pe baza variabilelor privind populaţia care descrie eşantionul, ce au fost introduse cu scopul de a permite caracterizarea din punct de vedere al pregătirii şi poziţiei profesionale a respondenților, precum şi încadrarea IMM-urilor din Regiunea Sud Muntenia. Demersul cercetării continuă cu analiza acestora, în cele ce urmează.

În ceea ce priveşte categoriile de entităţi economice în care respondenţii își desfăşoară activitatea, acestea au fost grupate în: microîntreprinderi (0 – 9 angajaţi), întreprinderi mici (10 – 49 angajaţi), respectiv întreprinderi mijlocii (50 – 250 angajaţi).

Tabel 4.2. Structura eşantionului pe categorii de entităţi economice

*(sursa: prelucrare proprie)*

Conform analizei aferente tabelului 4.2. reiese că 65,4% din respondenţi au declarat că fac parte dintr-o întreprindere mijlocie cu un număr cuprins între 50-250 angajați, respectiv 34,6% provin din întreprinderi mici cu 10-49 angajaţi.

*(sursa: prelucrare proprie)*

Variabila ce descrie vârsta entităţilor economice a fost încadrată în cinci categorii, astfel: sub 5 ani, între 5 – 10 ani, între 10 – 15 ani, respectiv peste 15 ani. Rezultatele analizei sunt prezentate conform Tabel nr. 4.3.

Conform analizei datelor rezultate din centralizarea chestionarului, ponderea majoritară este reprezentată de IMM-uri cu vechime de peste 15 ani (32,7%), urmată de cele cu vechime cuprinsă între 10-15 ani (24,2%).

Tabel 4.3. Structura eşantionului după vechimea entitaţilor economice

Prezentarea grafică a structurii eşantionului cu privire la vechimea entităţilor economice este prezentată conform Figurii 4.2.

Figura 4.2. Structura eşantionului după vechimea entităților economice

Variabila forma de organizare juridică a entităţii economice a cuprins trei categorii de încadrare, respectiv: S.A., S.R.L. şi alte forme de organizare juridică. Rezultatele analizei acestei variabile sunt prezentate în tabelul 4.4..

Tabel 4.4. Structura eşantionului după forma de organizare juridică

*(sursa: prelucrare proprie)*

Din analiza chestionarului, ponderea majoritară, respectiv 93,8% dintre respondenţi, se încadrează ca formă de organizare în S.R.L., în timp ce celelalte categorii, S.A. si alte forme de organizare au ponderi sub 6% .

Figura 4.3. Structura eşantionului după forma de organizare

Pentru aflarea domeniului principal de activitate al entităţii economice în care activează respondenţii chestionarului, au fost evidenţiate şase categorii, respectiv: industrie, construcţii, comerţ, transporturi, turism şi servicii.

Tabel 4.5. Structura eşantionului după domeniul de activitate

*(sursa: prelucrare proprie)*

Astfel, structura eşantionului după domeniul de activitate aşa cum se prezintă în figura 4.4., cuprinde 34,6% IMM-uri ce au ca activitate comerţul, 27,7% sunt prestatoare de diverse servicii, 18,5% activează în industrie, 9,2% în construcţii, 6,2% în turism, respectiv 3,8% în transporturi.

*<sup>(</sup>sursa: prelucrare proprie)*

Figura 4.4. Structura eşantionului după domeniul de activitate

În ceea ce priveşte pregătirea profesională a respondenţilor chestionarului, aceştia se încadrează în următoarele categorii: economişti, juriști, ingineri, informaticieni, contabili sau alte specializării. Structura acestora este prezentată în tabelul 4.6.

Tabel 4.6. Structura eşantionului după pregătire profesionala a respondenţilor

*(sursa: prelucrare proprie)*

Cea mai mare pondere a persoanelor care au participat la acest studiu prin completarea chestionarului sunt economişti (50% din total respondenţi). Celelalte domenii de pregătire profesională au avut ponderi asemănătoare, cuprinse între 14-7%. Reprezentarea grafică a structurii eşantionului în funcție de domeniul de pregătire se regăseşte în figura 4.5. Faptul că ponderea majoritară e constituită din persoane cu pregătire economică, considerăm că vine în sprijinul cercetării noastre, aducând un plus valoare întrucât externalizarea serviciilor contabile din orice entitate economică are legătură directă cu domeniul economic.

Figura 4.5. Structura eşantionului după pregătire profesională a respondenţilor

Funcţia ocupată în cadrul entităţii economice, constituie un element important pentru cercetarea prezentă, astfel au fost chestionate persoane cu funcţii preponderent de conducere, precum Manageri, Administratori, Directori financiar – contabil / contabili şefi, Şefi serviciu / şef birou, dar şi Informaticieni şi Contabili. Structura eşantionului, după funcţia ocupată este prezentată conform tabel 4.7.

Tabel 4.7. Structura eşantionului după funcţia ocupată

*(sursa: prelucrare proprie)*

Prezentarea grafică a structurii eşantionului se regăseşte în Figura 4.6.. Din analiza datelor, ponderea majoritară este constituită din categoriile de funţii cu atribuţiuni de conducere, astfel 28,5% dintre respondenţi sunt manageri, 18,8% administratori, 18,5% Directori financiar – contabil / contabili şefi, respectiv 15,4% Şefi serviciu / şef birou. Categoriile cu funcţii de execuţie precum contabil sau informatician prezintă ponderi diminuate, în totalul respondenţilor, de aproximativ 9%. Acestea, constituie un aspect pozitiv

*<sup>(</sup>sursa: prelucrare proprie)*

în prezenta cercetare, întrucât opinia respondenţilor cu putere de decizie la nivelul IMM-urilor din Regiunea Sud Muntenia susţin viabilitatea prezentei cercetării.

Figura 4.6. Structura eşantionului după funcţia ocupată

Experienţă în domeniul de activitate al respondenţilor constituie un alt aspect important în cercetarea noastră, astfel încadrarea s-a efectuat pe cinci clase după cum urmează: sub 1 an, între 1 – 3 ani, între 3 – 5 ani, între 5 – 10 ani, respectiv peste 10 ani.

Tabel 4.8. Structura eşantionului după experienţa în domeniul de activitate

*(sursa: prelucrare proprie)*

Structura eşantionului în funcţie de experienţa în domeniul de activitate se prezintă grafic conform Figura 4.7. Analiza structurii după această încadrare, permite să observăm faptul că ponderile majoritare ale respondenţii se încadrează în categoriile de experienţă între 5-10 ani (29,2%), respectiv între 3-5 ani (26,9%). Acest aspect putem aprecia că întrucâtva coincide cu tendinţa actuală şi generală de fluctuație a pieţei muncii, mai ales în cazul IMMurilor, categorie de entităţi economice cu cea mai mare dinamică şi fluiditate în economie.

*<sup>(</sup>sursa: prelucrare proprie)*

Figura 4.7. Structura eşantionului după experienţa în domeniul de activitate

*(sursa: prelucrare proprie)*

Perspectiva IMM – urilor din Regiunea Sud Muntenia în funcţie de prioritatea privind "îmbunătăţirea mediului de reglementare" a fost analizată prin prisma următoarelor: Adaptarea legislativă ținând cont de impactul asupra IMM – urilor; Introducerea unei perioade de 6 luni între emiterea unei legi privind IMM – urile şi implementarea legii; Consultări publice semestriale pentru emiterea unor noi măsuri legislative; Reducerea sarcinilor administrative; Creşterea indicelui de derulare online a activităţilor IMM – urilor.

Tabel 4.9. Perspectiva IMM – urilor din Regiunea Sud Muntenia

*(sursa: prelucrare proprie)*

În urma analizei, putem constata faptul că, la nivelul IMM-urilor, *creşterea gradului de derulare online a activităţilor* specifice acestora, reprezintă o prioritate pentru 52,3% dintre acestea. *Reducerea sarcinilor administrative,* constituie de asemenea un factor important în ceea ce priveşte "îmbunătăţirea mediului de reglementare" (având o pondere de 18,5%), alături de *adaptarea legislativă ținându-se cont de impactul asupra IMM – urilor (pondere de 13,8%).*

Figura 4.8. Perspectiva IMM – urilor din Regiunea Sud Muntenia

Prin adresarea următoarei întrebări a chestionarului, s-a dorit aflarea opiniei respondenţilor cu privire la politicile manageriale pentru IMM – urile din Regiunea Sud Muntenia pentru perioada 2018 – 2020 pe care le consideră prioritare, precum: Creşterea activităţilor de marketing; Diversificarea producţiei; Pregătirea forţei de muncă; Modernizarea activităţilor de administrare şi gestiune; Combaterea / limitarea poluării.

Tabel 4.10. Politicile manageriale prioritare pentru IMM – uri

*(sursa: prelucrare proprie)*

*<sup>(</sup>sursa: prelucrare proprie)*

Astfel, în opinia respondenţilor, dintre politicile manageriale prioritare pentru IMM – urile din Regiunea Sud Muntenia pentru perioada 2018 – 2020 menționate anterior, , *modernizarea activităţilor de administrare şi gestiune,* constituie unul din elementele importante în activitatea viitoare a IMM-urilor, având o rată de răspuns de 46,5%.

Acest aspect confirmă necesitatea efectuării prezentei cercetări, externalizarea serviciilor contabile reprezentând o variantă viabilă şi sustenabilă în vederea modernizării activităţilor de administrare şi gestiune a afacerilor.

Figura 4.9. Politicile manageriale prioritare pentru IMM – uri

Următoarea întrebare a chestionarului vine în sprijinul identificării vectorului semnificativ pentru modernizare activităţilor administrative şi de gestiune pentru IMM – urile din Regiunea Sud Muntenia, fiind propuse o serie de instrumente, precum:

- informatizarea sistemelor informaţionale;
- achiziţia de tehnică nouă;

 introducerea tabloului de bord de pilotaj al resurselor umane deţinătoare de competenţe informatice;

externalizarea serviciilor financiar – contabile.

Frecvenţa răspunsurilor pentru această întrebare se prezintă conform tabel 4.11. Astfel, conform opiniei respondenţilor, vectorul semnificativ pentru modernizarea activităţilor administrative şi de gestiune ale IMM-uri îl constituie externalizarea serviciilor financiar – contabile, într-un procent majoritar de 56,9%, urmat de către: informatice informatizarea sistemelor informaţionale (23,1%) şi introducerea tabloului de bord de pilotaj al resurselor umane deţinătoare de competenţe (15,4%).

*<sup>(</sup>sursa: prelucrare proprie)*

Tabel 4.11.Vectorul semnificativ al modernizării activităţilor administrative şi de gestiune pentru IMM – uri

Prezentarea grafică referitoare la identificarea vectorului semnificativ al modernizării activității administrative şi de gestiune din cadrul IMM-urilor se prezintă în figura 4.10

Figura 4.10. Vectorul semnificativ al modernizării activităţilor administrative şi de gestiune pentru IMM – uri

*<sup>(</sup>sursa: prelucrare proprie)*

Un considerent important urmărit în prezenta cercetare, îl constituie identificarea existenţei sau a inexistenţei utilizării serviciilor prestate de către un expert contabil / fiscal sau cabinet de specialitate la nivelul IMM-urilor din Regiunea Sud Muntenia.

Tabel 4.12. Utilizare servicii prestate de către un expert contabil / fiscal sau cabinete de specialitate în IMM-uri

Din centralizarea răspunsurilor aferente acestei întrebări, s-a putut constata, că la nivelul persoanelor intervievate, acestea au considerat într-un procent majoritar de 52,3% că la nivelul IMM-ului în care activează au existat servicii prestate de către un expert contabil / fiscal sau cabinete de specialitate. Totuși, există IMM-uri (47,7%) în care până la acest moment nu au fost prestate servicii de către experți fiscali sau cabinete de specialitate.

*(sursa: prelucrare proprie)*

Respondenţii, au fost rugaţi în continuare, să ofere un răspuns privind eventuale modele de abordare în vederea adoptării deciziei de externalizare a serviciilor financiar – contabile în entitatea economică unde activează.

Astfel au avut de ales între următoarele variante: Abordarea integrală a responsabilităţii de prestatorul de servicii; Abordare parţială, în care activităţile sunt efectuate de o echipă mixtă, prestator / beneficiar, primul punând la dispoziţie doar specialişti; Parteneriat, prin integrarea echipelor interne şi externe.

Tabel 4.13. Modele de externalizare a serviciilor financiar – contabile

Prezentarea grafică referitoare la identificarea eventuale modele de abordare în vederea adoptării deciziei de externalizare a serviciilor financiar – contabile în entitatea economică unde activează, se prezintă în figura 4.12.

Figura 4.12. Modele de externalizare a serviciilor financiar – contabile

*<sup>(</sup>sursa: prelucrare proprie)*

Pentru cercetarea noastră, este considerat relevantă identificarea tipologiei serviciilor pentru care se optează externalizarea în cadrul IMM – urile din Regiunea Sud Muntenia, respectiv:

- Gestiunea şi analiza costurilor;
- Auditul financiar;
- Auditul intern;
- Serviciile de contabilitate financiară şi de gestiune;
- Serviciile fiscale.

Serviciile de contabilitate financiară

Valid

şi de gestiune

Conform rezultatelor analizei chestionarului, serviciile preferate pentru externalizare în IMM – urile din Regiunea Sud Muntenia sunt constituite în proporţie majoritară (53,5%) de către serviciile de contabilitate financiară şi de gestiune, aspect pe care îl considerăm adecvat, în raport cu volumul general de activitate al acestei categorii de entităţi economice. Concomitent, serviciile de audit financiar (14,6%), respectiv auditul intern (13,8%) au ponderi semnificative de în opţiuni.

Muntenia Frequency Percent Valid Percent Cumulative Percent

Gestiunea şi analiza costurilor 34 13.1 13.1 13.1

Auditul financiar 38 14,6 14,6 41,5

Auditul intern 36 13,8 13,8 26,9

Serviciile fiscale 13 5.0 5.0 100.0

139 53.5 53.5 95.0

*(sursa: prelucrare proprie)*

Total 260 100.0 100.0

Figura 4.13*.* Serviciile preferate pentru externalizare în IMM – urile din Regiunea Sud

Muntenia

*<sup>(</sup>sursa: prelucrare proprie)*

Un următor aspect urmărit în chestionar, îl constituie identificarea opiniei respondenților în ceea ce privește oportunitatea externalizării serviciilor de contabilitate. rezultatele obținute se prezintă conform Tabel 4.15.

Tabel 4.15. Oportunitatea externalizării serviciilor de contabilitate în IMM-uri

*(sursa: prelucrare proprie)*

Astfel, în opinia respondenților, se consideră oportună externalizarea serviciilor contabile în proporție de 72,3%, aspect ce confirmă necesitatea prezentului demers științific.

Figura 4.14. Oportunitatea externalizării serviciilor de contabilitate în IMM-uri

Totodată, în prezenta cercetare am dorit să evidențiem reliefarea avantajelor externalizării serviciilor de contabilitate ale IMM – urilor din Regiunea Sud Muntenia pe care respondenții le consideră importante. Astfel, respondenții au avut de ales între o serie de variante, ce au fost anterior menționate în cercetarea noastră, ca potențiale avantaje în externalizarea serviciilor de contabilitate la nivelul IMM-urilor, astfel:

- Reducerea costurilor;
- Securitatea informaţiilor;
- Economisirea timpului;
- Flexibilitatea costurilor informatice.

*<sup>(</sup>sursa: prelucrare proprie)*

Tabel 4.16. Avantajele externalizării serviciilor de contabilitate ale IMM – urilor

Analiza datelor obținute a permis identificarea avantajului prioritar în externalizarea serviciilor de contabilitate ale IMM – urilor, şi anume *reducerea costurilor* (54,6%).

Un alt avantaj considerat semnificativ pentru activitatea de externalizare a serviciilor contabile îl constituie asigurarea securităţii informațiilor (pondere de 23,1%).

*<sup>(</sup>sursa: prelucrare proprie)*

Demersul cercetării continuă prin identificarea calităţii serviciilor de contabilitate şi consultanţă la care au acces IMM-urile, respectiv a percepţiei respondenţilor asupra serviciilor oferite de către experţii contabili. Calitatea în serviciile de contabilitate este coroborată cu exigentele legislative dar şi cu cele ale clienţilor prin crearea de valoare pentru entitatea economică. Un rol semnificativ îl are imaginea pe care şi-o formează clientela asupra calităţii (subiectivă), poate mai mult decât efectul obiectiv, cabinetele de servicii financiar-contabile

având responsabilitatea de a acţiona pentru crearea efectului real şi a celui subiectiv, atât pentru calitate cât şi pentru percepţia de calitate. Astfel, în urma analizei s-a constatat că respondenţii consideră în proporţie de 76,2% că experţii contabili furnizează servicii de calitate.

Tabel 4.17. Percepţia asupra experţilor contabili din cabinetele de contabilitate

*(sursa: prelucrare proprie)*

Opinia respondenţilor referitoare la calitatea serviciilor oferite de către experţii contabili se prezintă sub formă grafică, în figura 4.16.

Figura 4.16. Percepţia asupra experţilor contabili din cabinetele de contabilitate

*(sursa: prelucrare proprie)*

Conştientizând rolul fundamental al obţinerii performanţei entităţilor economice în contextul accentuării competiţiei pentru fiecare segment de piaţă, creşte considerabil necesitatea identificării şi implementării instrumentelor performante de gestiune, care le facilitează depistarea, explicarea şi rezolvarea lacunelor de management.

Astfel, în continuarea demersului prezentei cercetări, am dorit să aflăm opinia reprezentanţilor IMM-urilor cu privire la existenţa sau inexistenţa unei legături între externalizarea serviciilor de contabilitate în cadrul IMM – uri şi creşterea performanţelor acestor entităţi economice.

Tabel 4.18. Conexiunea între externalizarea serviciilor contabile şi creşterea performanţelor

*(sursa: prelucrare proprie)*

Analiza frecvenţei răspunsurilor la întrebarea referitoare la aceste considerente ne conduce la concluzia conform căreia respondenţii consideră în proporţie de 77,7% că externalizarea serviciilor contabile poate conduce la creşterea performanţelor.

Figura 4.17. Conexiunea între externalizarea serviciilor contabile şi creşterea performanţelor

*(sursa: prelucrare proprie)*

Prin ultima întrebare a prezentului chestionar s-a urmărit aflarea opiniei respondenţilor cu privire la dorinţa acestora de recomandare şi altor categorii de entităţi economice private sau publice, externalizarea serviciilor de contabilitate.

Tabel 4.19. Recomandare externalizare servicii de contabilitate alto entităţi economice

Figura 4.18. Recomandare externalizare servicii de contabilitate altor entităţi economice

*(sursa: prelucrare proprie)*

Analiza frecvenţei răspunsurilor aferente acestei ultime întrebări ne-a oferit percepţia respondenţilor referitoare la intenţia acestora de a recomanda sau nu externalizarea serviciilor de contabilitate şi altor categorii de entităţi economice private sau publice. Astfel, din totalul persoanelor intervievate, 52,3% recomandă externalizarea serviciilor de contabilitate în totalitate, 16,9% recomandă cu unele rezerve, 15,4% recomandă doar pentru sectorul privat iar 9,2% doar pentru sectorul public, în timp ce doar 6,2% nu recomanda.

IMM-urile ce activează în prezent, într-un mediu de afacerii marcat de complexitate, schimbare şi nevoia de adaptare rapidă la cerinţele pieţei, se concentrează pe competenţa lor principală şi externalizează activităţile care nu sunt considerate critice sau esenţiale pentru diferenţierea companiei, precum: contabilitatea, resursele umane, marketingul, logistica, etc. Entităţile economice se reorientează către externalizarea serviciilor financiar contabile deoarece sunt generate următoarele efecte: i) creşterea gradului de concentrare a atenţiei managementului asupra planurilor strategice şi reducerea atenţiei asupra activităţilor economice cu valoare adăugată redusă; ii) reducerea costurilor de operare şi beneficierea de servicii financiare, sisteme informaţionale şi informatice cu valoare adăugată crescută; iii) îmbunătăţirea controlului financiar şi respectarea reglementărilor; iv) creşterea calităţii proceselor economice prin valorificarea expertizelor furnizorului de servicii financiarcontabile, prin aplicarea celor mai bune practici şi îmbunătățirea continuă a calităţii informaţiilor oferite; v) creşterea flexibilității operaţionale a entităţii economice; vi) minimizarea utilizării capitalului; vii) asigurarea transparenței operaţiunilor.

# **4.2.2. Rezultatele cercetării aferente chestionarului pentru construcţia S.I.F.C.D. în vederea externalizării serviciilor de contabilitate (C.C. – S.I.F.C.D.)**

În urma trimiterii chestionarului privind construcţia S.I.F.C.D. în vederea externalizării serviciilor de contabilitate (C.C. – S.I.F.C.D.)şi primirii răspunsurilor aferente, s-a procedat la centralizarea acestora. Astfel, în urma trimiterii celor 297 de chestionare, s-a constatat o rată de răspuns de 84,8%, reprezentând 252 chestionare completate returnate. În urma analizei efectuate după centralizarea răspunsurilor aferente acestora, s-a constatat că un număr de 12 chestionare prezintă erori sau omisiuni în completare, fapt ce a determinat anularea acestora, rezultând un număr final de 240 de chestionare viabile care au fost mai departe supuse cercetării.

Profilul socio-profesional al respondenţilor incluşi în studiu a fost analizat pe baza variabilelor privind populaţia care descrie eşantionul, ce au fost introduse cu scopul de a permite caracterizarea din punct de vedere al pregătirii şi poziţiei profesionale a respondenților, precum şi încadrarea IMM-urilor din Regiunea Sud Muntenia. Demersul cercetării continuă cu analiza acestora, în cele ce urmează.

Tabel 4.20. Profilul socio – profesional al respondenţilor

*(sursa: prelucrare proprie)*

Astfel, în ceea ce priveşte categoriile de entităţi economice în care respondenţii își desfăşoară activitatea, acestea au fost grupate în: microîntreprinderi (0 – 9 angajaţi), întreprinderi mici (10 – 49 angajaţi), respectiv întreprinderi mijlocii (50 – 250 angajaţi).

Tabel 4.21. Structura eşantionului pe categorii de entităţi economice

*(sursa: prelucrare proprie)*

Conform analizei aferente tabelului 4.21. reiese că structura respondenţilor este aproape omogenă, astfel, 35% din respondenţi au declarat că fac parte dintr-o întreprindere mijlocie cu un număr cuprins între 50-250 angajați, 30% din respondenţi au declarat că fac parte dintr-o întreprindere mici cu un număr cuprins între 10-49 angajați, respectiv 30% provin din microîntreprinderi cu 0-9 angajaţi.

Prezentarea grafică a structurii eşantionului cu privire la structura entităţilor economice este prezentată conform Figurii 4.19.

Figura 4.19. Structura eşantionului pe categorii de entităţi economice

*(sursa: prelucrare proprie)*

Variabila ce descrie vechimea entităţilor economice a fost încadrată în cinci categorii, astfel: sub 5 ani, între 5 – 10 ani, între 10 – 15 ani, respectiv peste 15 ani. Rezultatele analizei sunt prezentate conform Tabel 4.22..

Tabel 4.22. Structura eşantionului după vechimea entităților economice

*(sursa: prelucrare proprie)*

Conform analizei datelor rezultate din centralizarea chestionarului, ponderile majoritară sunt reprezentate de IMM-uri cu vechime de peste 15 ani (30%), respectiv cele cu vechime între 10-15 ani (30%), IMM-urile cu vechime cuprinsă între 5-10 ani, respectiv sub 5 ani au ponderi egale (20%). Prezentarea grafică a structurii eşantionului cu privire la vechimea entităţilor economice este prezentată conform Figurii 4.20.

Figura 4.20. Structura eşantionului după vechimea entităților economice

*(sursa: prelucrare proprie)*

Variabila forma de organizare juridică a entităţii economice a cuprins trei categorii de încadrare, respectiv: S.A., S.R.L. şi alte forme de organizare juridică. Rezultatele analizei acestei variabile sunt prezentate în tabelul 4.23..

Tabel 4.23.Structura eşantionului după forma de organizare juridică

Din analiza efectuată, pondere majoritară de 90% o au respondenţii care se încadrează ca formă de organizare în S.R.L., în timp ce celelalte categorii, S.A. si alte forme de organizare au ponderi de 5% .

Figura 4.21. Structura eşantionului după forma de organizare

*<sup>(</sup>sursa: prelucrare proprie)*

Rezultatele analizei profilul socio-profesional al respondenţilor după domeniului principal de activitate al entităţii economice în care aceştia activează, conform celor şase categorii propuse (industrie, construcţii, comerţ, transporturi, turism şi servicii) se prezintă conform Tabel 4.24..

Tabel 4.24. Structura eşantionului după domeniul de activitate

*(sursa: prelucrare proprie)*

Astfel, structura eşantionului după domeniul de activitate aşa cum se prezintă şi în figura 4.22., cuprinde 35% IMM-uri ce au ca activitate comerţul, 30% sunt prestatoare de diverse servicii, 20% activează în industrie, 5% în construcţii, 5% în turism, respectiv 5% în transporturi.

Figura 4.22. Structura eşantionului după domeniul de activitate

Referitor la pregătirea profesională a respondenţilor chestionarului, structura încadrării acestora în categoriile profesionale (economişti, juriști, ingineri, informaticieni, contabili sau alte specializării) se prezintă conform tabel 4.25.

Tabel 4.25. Structura eşantionului după pregatire profesionala a respondenţilor

*(sursa: prelucrare proprie)*

Cea mai mare pondere a persoanelor care au participat la acest studiu prin completarea chestionarului sunt economişti (50% din total respondenţi). Celelalte domenii de pregătire

*<sup>(</sup>sursa: prelucrare proprie)*

profesională au avut ponderi asemănătoare, cuprinse între 15-5%, aşa cum sunt regăsite şi în Figura 4.23. Aceste aspecte le considerăm pozitive pentru demersul prezentei cercetări, aducând un plus valoare întrucât externalizarea serviciilor contabile din orice entitate economică are legătură directă cu domeniul economic.

Figura 4.23. Structura eşantionului după pregătire profesională a respondenţilor

Structura eşantionului, după funcţia ocupată în cadrul entităţii economice, un alt element important pentru cercetarea prezentă, este prezentată conform tabel 4.26.

*(sursa: prelucrare proprie)*

Conform analizei efectuate, ponderea majoritară este constituită din categoriile de funţii cu atribuţiuni de conducere, astfel 30% dintre respondenţi sunt manageri, 20%

*<sup>(</sup>sursa: prelucrare proprie)*

administratori, 15% Directori financiar – contabil / contabili şefi, respectiv Şefi serviciu / şef birou. Categoriile cu funcţii de execuţie precum contabil sau informatician prezintă ponderi diminuate, în totalul respondenţilor, de 10%. Acestea, constituie un aspect pozitiv în prezenta cercetare, întrucât opinia respondenţilor cu putere de decizie la nivelul IMM-urilor din Regiunea Sud Muntenia susţin viabilitatea prezentei cercetării. Prezentarea grafică a structurii eşantionului, după funcţia ocupată se regăseşte în Figura 4.24..

Figura 4.24*.* Structura eşantionului după funcţia ocupată

*(sursa: prelucrare proprie)*

Experienţă în domeniul de activitate al respondenţilor constituie un alt aspect important în cercetarea noastră, astfel încadrarea s-a efectuat pe cinci clase după cum urmează: sub 1 an, între 1 – 3 ani, între 3 – 5 ani, între 5 – 10 ani, respectiv peste 10 ani, şi se prezintă în tabelul 4.27.

Tabel 4.27. Structura eşantionului după experienţa în domeniul de activitate

*(sursa: prelucrare proprie)*

Analiza structurii după această încadrare, permite să observăm faptul că ponderile majoritare ale respondenţii se încadrează în categoriile de experienţă între 5-10 ani (30%), respectiv între 3-5 ani (25%).

Acest aspect putem aprecia că întrucâtva coincide cu tendinţa actuală şi generală de fluctuație a pieţei muncii, mai ales în cazul IMM-urilor, categorie de entităţi economice cu cea mai mare dinamică şi fluiditate în economie. Structura eşantionului în funcţie de experienţa în domeniul de activitate se prezintă grafic conform Figura 4.25.

Figura 4.25. Structura eşantionului după experienţa în domeniul de activitate

Întrucât contextul socio-economic în care activează entităţile economice, este caracterizat de dinamism puternic, cu schimbări legislative frecvente, concurenţă accentuată, am dorit sa aflăm percepţia pe care o au reprezentanţii IMM-urilor cu privire la posibilul impact al evoluţiilor economice complexe atât naţionale cât şi internaţionale asupra perspectivei IMM – urilor.

Acest demers s-a efectuat cu ajutorul întrebării "*Cum vedeţi impactul evoluţiilor economice complexe naţionale / internaţionale asupra perspectivei IMM – urilor*?", ce are trei variante posibile de răspuns (*IMM – urile îşi vor reduce activitatea*, *IMM – urile vor funcționa la aceleaşi capacităţi*, respectiv *IMM – urile îşi vor amplifica activitatea*). Analiza structurii răspunsurilor se prezentă conform tabel 4.28.

Conform analizei rezultatelor chestionarului, pentru această întrebare, respondenţii au fost de părere că 45% dintre IMM-uri îşi vor reduce activitatea, respectiv 45% îşi vor amplifica activitatea, în timp ce 10% vor funcţiona la aceleași capacităţi. Acest aspect denotă

*<sup>(</sup>sursa: prelucrare proprie)*

faptul că la nivelul respondenţilor, incertitudinea şi modificările legislative determină atât diminuări cât şi amplificări ale activităţilor IMM-urilor din regiunea Sud Muntenia.

Tabel 4.28. Impactul evoluţiilor economice asupra perspectivei IMM – urilor

*(sursa: prelucrare proprie)*

Reprezentarea grafică referitoare la Impactul evoluţiilor economice asupra perspectivei IMM – urilor se prezintă în figura 4.26.

Figura 4.26. Impactul evoluţiilor economice asupra perspectivei IMM – urilor

Într-un mediu economic caracterizat de incertitudine, modificări legislative frecvente şi o nevoie acută de adaptare a activităţilor IMM-urilor la cerinţele pieţei, demersul cercetării îşi propune în continuare să identifice modalităţile ce pot contribui la crearea de avantaje competitive pentru IMM – uri. Au fost propuse următoarele modalităţi: Adoptarea de planuri strategice pe 3 – 5 ani; Elaborarea de planuri şi politici anuale; Modernizarea managementului entităţilor economice.

Tabel 4.29. Crearea de avantaje competitive pentru IMM – uri

*(sursa: prelucrare proprie)*

Rezultatele analizei au relevat faptul că Modernizarea managementului entităţilor economice reprezintă principala modalitate de creare a avantajului competitiv (procent de 60% dintre respondenţi), concomitent, un loc important îl ocupă elaborarea de planuri şi politici anuale, cu un procent de 30%.

Figura 4.27. Creare de avantaje competitive pentru IMM – uri

Având confirmat faptul că modernizarea managementului entităţilor economice constituie principal modalitate de creare de avantaje competitive, demersul cercetării continuă cu identificarea vectorul semnificativ ce poate determina modernizarea managementului, respectiv variantele propuse pentru răspuns, fiind următoarele: Achiziţia de tehnologie informatică; Informatizarea sistemului informaţional; Implementarea unu sistem informaţional financiar – contabil durabil (Tabel 4.30.).

Tabel 4.30. Vectorul semnificativ pentru modernizarea managementului IMM-urilor

*(sursa: prelucrare proprie)*

În opinia respondenţilor, vectorul semnificativ este reprezentat în proporţie de 60% de implementarea unu sistem informaţional financiar – contabil durabil, urmat de informatizarea sistemului informaţional în procent de 30%.(conform figura 4.28). Aceste rezultate susţine favorabil demersul cercetării noastre, potrivit căruia, construcţia şi implementarea unui S.I.F.C.D. în vederea externalizării serviciilor de contabilitate reprezintă un vector semnificativ ce conduce la modernizarea managementului IMM-urilor.

În continuare, s-a cerut opinia respondenţilor referitoare la oportunitatea dezvoltării unui nou S.I.F.C.D. în vederea: Modernizării managementului financiar – contabil; Creşterii performanţelor manageriale; Externalizării serviciilor de contabilitate.

Tabel 4.31. Oportunitatea dezvoltării unui nou S.I.F.C.D.

Analiza frecvenţei răspunsurilor la această întrebare a relevat faptul că externalizarea serviciilor de contabilitate constituie în procent de 60% o oportunitate pentru dezvoltarea unui S.I.F.C.D. , aşa cum se poate constata şi din figura 4.28.

Figura 4.28. Oportunitatea dezvoltării unui nou S.I.F.C.D.

Întrucât cercetarea anterior efectuată a relevat faptul că prin externalizarea serviciilor de contabilitate se poate construi un nou S.I.F.C.D. ce trebuie să se adapteze în IMM-uri la strategiile legate de arhitectura noului S.I.F.C.D., de dimensiunea funcţională a noului S.I.F.C.D., de perspectiva funcţională a noului S.I.F.C.D., respectiv de perspectiva globală a IMM – urilor din regiune, am dorit să aflăm opinia respondenţilor cu privire la aceste aspecte importante pentru demersul științific. Frecvenţa răspunsurilor la această întrebare este prezentată în Tabelul 4.32.

Tabel 4.32*.* Adaptabilitatea noului S.I.F.C.D.

Astfel, din analiza datelor obţinute, putem constata faptul că arhitectura noului S.I.F.C.D. constituie elementul esenţial în procesul construire a unui nou S.I.F.C.D. (45%). De asemenea, şi celelalte elemente considerate prezintă importanţă, astfel Dimensiunea funcţională a noului S.I.F.C.D. (25%), Perspectiva funcţională a noului S.I.F.C.D. (20%), iar Perspectiva globală a IMM – urilor din regiune (10%).

Figura 4.29*.* Adaptabilitatea noului S.I.F.C.D.

În continuare am dorit să aflăm opinia respondenţilor cu privire la identificarea factorii determinanţi pentru o bună gestiune a noului proiect S.I.D.F.C., variantele propuse fiind: instrumentele pilotajului, actorii noului proiect, organizarea noului proiect, ciclul de viaţă al noului proiect, logistica noului proiect, respectiv gestiunea performanţei informatice, elemente prezentate în Tabelul 4.33.

Tabel 4.33.Factorii determinanţi pentru o bună gestiune a noului proiect S.I.D.F.C.

*(sursa: prelucrare proprie)*

În urma centralizării datelor şi a analizei efectuate, am constatat că pentru 45% dintre respondenţi, organizarea noului proiect constituie factorul determinant pentru gestionarea noului proiect S.I.D.F.C., celelalte variante propuse având ponderi între 10-15%.

Ordonanţarea unui proiect de externalizare a serviciilor de contabilitate trebuie să se ţină cont de anumiţi parametrii şi caracteristici, precum gestiunea proiectului de externalizare a serviciilor de contabilitate, de utilizarea instrumentelor moderne de evaluare a proiectului de externalizare a serviciilor de contabilitate, precum şi de construcţia şi securitatea noului S.I.F.C.D., Răspunsurile respondenţilor referitoare la aceste aspecte se prezintă conform Tabel nr. 4.34.

Tabel 4.34. Dependenţa ordonanţării unui proiect de externalizare a serviciilor de contabilitate

*(sursa: prelucrare proprie)*

Conform analizei rezultatelor chestionarului, Gestiunea proiectului de externalizare a serviciilor de contabilitate prezintă importanţă în procent de 55%, iar Construcţia şi securitatea noului S.I.F.C.D. în procent de 35%.

Figura 4.31. Dependenţa ordonanţării unui proiect de externalizare a serviciilor de contabilitate

Prin întrebarea următoare, am dorit să aflăm care sunt metodele de contabilitate pe care respondenţii le recomandă pentru a fii utilizate în vederea implementării noului S.I.F.C.D., (Metodele clasice, Metodele evoluate sau Metodele avansate) (Tabel 4.35).

Tabel 4.35. Metode de contabilitate de gestiune recomandate pentru implementarea noului S.I.F.C.D. Frequency Percent Valid Percent Cumulative Percent

*(sursa: prelucrare proprie)*

In urma prelucrării răspunsurilor la această întrebare, am constatat că metodele evoluate au fost recomandate în majoritate (60%), în timp ce metodele avansate doar de către 25%, iar metodele clasice de 15%, fapt ce confirmă faptul că managerii IMM-urilor sunt tot mai conştienţi de viabilitatea şi utilitatea metodelor evoluate, respectiv avansate.

Figura 4.32. Metode de contabilitate de gestiune recomandate pentru implementarea noului S.I.F.C.D.

În cazul metodele evoluate de contabilitate de gestiune, dintre metodele care sunt considerate a fi potrivite IMM – urilor pentru implementarea noului S.I.F.C.D., au fost enumerate cele mai utilizate, astfel: Metoda Direct Costing, Metoda Georges Perrin, Metoda Pert cost, respectiv Metoda Standard cost.

Tabel 4.36. Metode evoluate de contabilitate de gestiune potrivite IMM – urilor pentru implementarea noului S.I.F.C.D.

In urma analizei chestionarului, dintre metodele evoluate de contabilitate de gestiune potrivite IMM – urilor pentru implementarea noului S.I.F.C.D. , Metoda Standard cost este cea mai preferată de către respondenţi (procent de 60%), urmată de Metoda Direct costing (procent de 30%) (Fig. 4.33).

Figura 4.33. Metode evoluate de contabilitate de gestiune potrivite IMM – urilor pentru implementarea noului S.I.F.C.D.

Demersul cercetării ştiinţifice, efectuat atât în baza documentării ştiinţifice teoretice, precum şi a documentării practice pe baza analizei efectuate asupra chestionarului pentru construcţia S.I.F.C.D. în vederea externalizării serviciilor de contabilitate (C.C. – S.I.F.C.D.), ne conduce la exprimarea opiniei conform căreia, ipoteza lansată (I3) "*Construcţia unui sistem informaţional financiar – contabil durabil, în vederea externalizării serviciilor de contabilitate poate revoluţiona sistemul informaţional al IMM – urilor*" a fost verificată, se validează.

# **4.3. Necesitatea lansării proiectului de modernizare S.I.F.C.D., în vederea externalizării serviciilor de contabilitate**

Urmare a cercetărilor realizate în vederea luării deciziilor de externalizare a serviciilor de contabilitate şi de organizare a noului S.I.F.C.D., potrivit demersului cercetării ştiinţifice bazat pe anchetă sub forma de interviu cu ajutorul chestionarului, s-au obţinut rezultatele cercetării ştiinţifice utilizabile şi pentru confirmarea ipotezelor lansate I2 şi I3, respectiv:

**I2:** "externalizarea serviciilor de contabilitate este un instrument mobilizator pentru performanţa IMM – urilor generând avantaje din punct de vedere al costurilor, dar și al calității serviciilor și securității informațiilor";

**I3:** "construcția unui sistem informațional financiar-contabil durabil, în vederea externalizării serviciilor de contabilitate poate revoluționa sistemul informațional al IMM –urilor".

Astfel, din prelucrarea informaţiilor obţinute cu ajutorul chestionarelor în cascadă, rezultă validarea integrală a celor două ipoteze lansate I2 şi I3. Cu alte cuvinte, lansarea deciziei de externalizare a serviciilor financiar – contabile este realizată în urma unei analize pertinente, bazată pe motive întemeiate şi având obiective clar definite. De asemenea, gestionarea procesului de externalizare a serviciilor de contabilitate va trebui să permită interacţiunea unor factori determinanţi ai acestui demers, respectiv:

- evaluarea corectă a dimensiunii şi volumului de activităţi supuse serviciului de externalizare;
- respectarea unui parcurs metodologic al activităţilor supuse serviciului de externalizare;
- implicarea tuturor partenerilor;
- selectarea persoanelor potrivite în cadrul echipelor de exploatare a noului S.I.F.C.D.;
- negocierea avantajoasă a contractului de externalizarea serviciilor de contabilitate;
- stabilirea unor criterii de măsurare a performanţelor serviciilor de externalizare;
- administrarea pertinentă a procesului de comunicare în raportul beneficiar furnizor de servicii externalizate.

De asemenea, construcţia unui sistem informaţional financiar-contabil durabil (S.I.F.C.D.), în vederea externalizării serviciilor de contabilitate poate revoluţiona sistemul informaţional al IMM-urilor, dacă se va ţine cont de următoarele condiţii:

- alinierea S.I.F.C.D. la noile strategii ale IMM-urilor;
- o bună gestiune a noului proiect S.I.F.C.D.;
- ordonanţarea proiectului de externalizarea serviciilor de contabilitate;
- utilizarea unor metode de contabilitate adecvate pentru implementarea S.I.F.C.D. pentru externalizarea serviciilor de contabilitate;
- utilizarea intranetului;
- externalizarea funcţiei de arhivare a contabilităţii IMM-urilor.

De fapt, aceste din urmă condiţii, definesc parcursul metodologic impus de necesitatea lansări proiectului de modernizarea S.I.F.C.D. în vederea externalizării serviciilor de contabilitate, proiect abordat în detaliu în capitolul care urmează.

# **CAPITOLUL V: MODERNIZAREA S.I.F.C.D. PENTRU EXTERNALIZAREA SERVICIILOR DE CONTABILITATE**

#### **5.1. Alinierea S.I.F.C.D. la noile strategii ale IMM-urilor**

În acest capitol, cercetarea ştiinţifică continuă pentru atingerea celui de-al patrulea obiectiv operaţional care priveşte "construcţia şi evaluarea unui sistem informaţional financiar – contabil durabil în vederea externalizării serviciilor de contabilitate" şi celui de-al cincilea obiectiv operaţional care priveşte "externalizarea propriu-zisă a serviciilor de contabilitate". Altfel spus, pornind de la exigenţele clasice de management, în aceste etape realizăm guvernanţa noului S.I.F.C.D. prin optimizarea relaţiei acestuia cu utilizatorii integraţi pe circuitul afacerilor impuse de noile strategii ale IMM-urilor. Conceptul de guvernanţă a sistemului informaţional financiar-contabil durabil (S.I.F.C.D.) apare concentrat mai mult pe relaţiile dintre managementul noului sistem creat, cu restul entităţii economice, decât pe relaţiile interne ale acestuia. Deci, guvernanţa trebuie să integreze atât acţiunile interne ale noului S.I.F.C.D., cât şi impactul acţiunilor noului S.I.F.C.D. asupra altor funcţii ale entităţii economice, dar şi impactul evoluţiei altor sectoare de activitate ale entităţii economice asupra misiunii noului S.I.F.C.D., precum şi a imaginii acestuia percepută de celelalte funcţii ale entităţii economice. În toate cazurile alinierea S.I.F.C.D. trebuie realizată cu noile strategii ale entităţilor economice, având în vedere următoarele: coerenţa cu strategiile IMM-urilor; interrelaționarea strategică; să răspundă evoluţiei doctrinelor strategice; să răspundă problemelor strategice<sup>80</sup> .

Pentru a înţelege bine relaţiile care se stabilesc, noul S.I.F.C.D. şi tehnologiile informaţiei pe de o parte şi strategiile IMM-urilor pe de altă parte, este important să fie bine definite elementele cheie care determină funcţionarea acestora. Entitatea economică stabileşte o politică, apoi defineşte o strategie. În funcţie de parteneriat sau concurenţă strategiile pot fi relaţionale sau concurenţiale şi pot fi puse în practică la nivel tactic sau operaţional<sup>81</sup>. Această punere în practică este manageriată în funcţie de repartiţia resurselor implicând adesea delegări de responsabilitate în cascadă, în funcţie de mijloacele de coordonare şi

<sup>80</sup>*Davis, Management Information and Information System : Making Sense of the Field, Ed. John Wilez and Sons, New York, 1998, p.22*

<sup>81</sup> *Ulric, J., Dull, B.R, Accounting Information Systems, 9th edition, 2011, p.13-15*

complexitatea activităţilor, denumită în principiu structură şi simbolizată prin organigramă. Toate acestea conduc la identitatea fiecărei entităţi economice ca factor iraţional asupra politicilor, strategiilor şi deciziilor IMM-urilor, în cazul de faţă. De fapt identitatea de imagine reprezintă sau identifică entităţile economice, ce nu pot fi confundate cu imaginea externă<sup>82</sup> .

Punerea în practică cu succes a unei strategii presupune adoptarea structurii acesteia la situaţia concretă a fiecărei entităţi economice. Noul S.I.F.C.D., împreună cu procesul de gestiune concură în acord cu identitatea entităţii economice şi permit convergenţa energiei resurselor umane pentru atingerea scopului definit de strategie. Arhitectura şi funcţionarea noului S.I.F.C.D. sunt influenţate puternic de politica, strategia, identitatea şi structura entităţii economice.

Analiza comparată a evoluţiei doctrinelor strategice şi a ofertelor tehnologice în domeniul sistemelor de informaţii demonstrează o reală corelaţie a acestora. De-a lungul timpului, începuturile anilor `60, corespund perioadei de planificare strategică denumită "corporate planning", caracterizată printr-un plan de dezvoltare permanent şi o tehnologie bazată pe arhitectura centralizată. Mijlocul anilor `70, conduce la analiza concurenţială<sup>83</sup>, iar debutul anilor `80, scot în evidenţă importanţa resurselor umane. La începutul anilor `90 apare conceptul de sisteme de informaţie însoţit de un management "supply chain". Începutul secolului XXI, este marcat de fenomenul numit INTERNET cu două mari aşteptări: prima priveşte apariţia reţelelor care permite tuturor accesul la resurse de comunicare, tratamentul şi stocarea de date, fiecare având posibilitatea de a-şi construi propriul sistem informaţional; a doua priveşte apariţia unui fascicul de tehnologii care permite unificarea reţelelor, reducerea costurilor şi construcţia unor noi arhitecturi de servicii. Totodată, noile tehnologii informaţionale au început să răspundă din plin problemelor strategice ale entităţilor economice interesate.

#### **5.1.1. Arhitectura noului S.I.F.C.D.**

Construcţia şi reuşita unui nou S.I.F.C.D. este în mare parte dependentă de viziunea managerială a proiectantului, privind optimizarea concepţiei asupra componentelor şi structurii acestuia. În toate cazurile trebuie acordată o atenţie deosebită arhitecturii funcţionale şi arhitecturii tehnice care formează arhitectura complexă a noului S.I.F.C.D.

<sup>82</sup> *Desmoulins, N., Matîriser le levier informatique. Accroître la valeur ajoutee des systemes d` information, Ed. Pearson Education France, Paris, 2009, p.13*

*<sup>83</sup> Porter, E.M., Choix strategique et concurrence*

Arhitectura funcţională sau logică, defineşte clar procesele, fluxurile şi stocurile de date suportabile, precum şi funcţionarea şi evoluţia noului S.I.F.C.D. Pentru o bună funcţionare arhitectura funcţională regrupează toate legăturile modelelor de analiză privind fluxurile de informaţii din entitatea economică, interesându-se de structura conceptuală de ansamblu a datelor şi descrierea proceselor. Arhitectura tehnică sau fizică, presupune aranjarea raţională a dispozitivelor de colectare, stocare, tratament şi comunicare pentru materializarea arhitecturii funcţionale<sup>84</sup> .

# **5.1.1.1. Viziunea managerială privind componentele şi structura noului S.I.F.C.D.**

Considerat principalul instrument de pilotaj în entităţile economice noul S.I.F.C.D. este întotdeauna asistat de mijloacele automate de operare pentru a înlesni funcţionarea. Între aceste instrumente menţionăm: imprimante, copiatoare, telefoane, sisteme de clasare şi arhivare, sisteme informatice<sup>85</sup>. În esenţă, aceste instrumente de lucru contribuie la facilitarea colectării, stocajului, prelucrarea, comunicarea şi prezentarea informaţiei<sup>86</sup>. În capătul acestei liste se plasează detaşat calculatoarele, beneficiare de un progres tehnologic semnificativ în ultimii ani, acestea având şi marele avantaj, respectiv oportunitatea de a lucra în reţea. În esenţă reţelele informatice sunt prezente în toate entităţile economice, participând la centralizarea sau descentralizarea datelor, distribuirea în timp util către personalul specializat a informaţiilor, permiţând acestora să intervină rapid şi operaţional în tratamentul informaţiilor şi la elaborarea deciziilor<sup>87</sup> . Proiectantul noului S.I.F.C.D. trebuie să aibă în vedere cantitatea şi capacitatea tuturor instrumentelor informatice utilizate, precum şi realizarea unei arhitecturi coerente<sup>88</sup>. Indiferent de capacitatea instrumentelor informatice propuse a fi utilizate, proiectantul noului S.I.F.C.D. are obligaţia de a cunoaşte şi solicita numeroase caracteristici legate de calitatea şi comportamentul materialelor utilizate şi a programelor informatice<sup>89</sup>, tocmai pentru a realiza o arhitectură coerentă, respectiv:

<sup>84</sup> *Bourland. A., et comp., Management des systemes d`information, Ed. Foucher, 2007, p. 47-48*

*<sup>85</sup> Grenier, C., Bonnebouche, J., Systeme d`information comptable, Ed. Foucher, Paris, 1998, p.336-337*

<sup>86</sup> *Năstase, P., Auditul şi controlul sistemelor informaţionale, Ed. Economică, Bucureşti, 2007, p.94-96*

<sup>87</sup> *Ursăcescu, M., Sisteme informatice, Ed. Economică, Bucureşti, 2002, p.44*

<sup>88</sup> *Reix, R., Rowe, F., Le recherche en systemes d` information : de l`histoire au concept, Ed. Vuibert, Paris, 2002*

<sup>89</sup> *Vârlan, G., Enache, C., Zamfir, C., Proiectarea sistemelor informatice de gestiune, Ed. Funadaţiei Academice Danubius, Galaţi, 2008, p.5*

- componentele şi structurile materiale cu sarcină de a colecta informaţiile necesare noului S.I.F.C.D.;
- componentele şi structurile materiale cu sarcină de a stoca informaţiile colectate;
- componentele şi structurile materiale cu sarcină de prelucrare a informaţiilor colectate şi stocate;
- componentele şi structurile materiale cu sarcina de a transmite informaţiile prelucrate beneficiarilor sau de stabilire a rezultatelor prelucrării informaţiilor colectate şi stocate;
- programele informatice utilizate pentru colectarea, stocarea, prelucrarea şi transmiterea informaţiilor prelucrate.

De asemenea, viziunea managerială a proiectantului noului S.I.F.C.D., nu trebuie să neglijeze rolul şi misiunea calculatoarelor aflate în reţea<sup>90</sup>, respectiv:

- cantitatea şi capacitatea componentelor anexe calculatoarelor utilizate pentru colectarea informaţiilor: tastaturile, mausurile, scanerele;
- componentele materiale anexe calculatoarelor cu sarcină de stocare a informaţiilor colectate: unităţi de memorie sau prelucrare sau stocare între care stikurile, CD/DVD, discurile "zip", cartuşe de memorare, memorie externă<sup>91</sup> ;
- componentele materiale folosite pentru prelucrarea informaţiilor: reţele sau circuite locale, intranet, reţea telefonică, modeme, routere, comutatoare, concentratoare, multiplexuri;
- componentele materiale folosite pentru prezentarea informaţiilor, respectiv ecrane, monitoare, imprimante;
- programele informatice şi toată aparatura auxiliară utilizată;
- componentele materiale folosite în exploatarea şi buna funcţionare a componentelor materiale pe întreg parcursul de viaţă a noului S.I.F.C.D.

Întreg ansamblul de componente materiale şi calculatoarele, însoţite de programele informatice utilizate<sup>92</sup>, reţelele utilizate şi resursele umane specializate în domeniu şi activele pe circuitul informaţional al noului S.I.F.C.D., formează arhitectura globală complexă<sup>93</sup> (Fig 5.1.).

<sup>90</sup> *Peaucelle, J.L., Systemes dìnformation. Le point de vue des gestionnaires, Ed. Economica, 1999, p.30*

<sup>91</sup> *Alsharayri, M.A., The E-commerce Impact on Improving Accounting Information Systems in Jordanian Hotels, International Research Journal of Finance and Economics, 2001, Issue 75, p.16-17*

<sup>92</sup> *Westercamp, N.D., citat de Mardiros, D.N., Contabilitatea ca sistem informaţional, Analele Ştiinţifice ale Universităţii Alexandru Ioan Cuza, Iaşi, Tomul L/LI, 2004/2005, p.41* 

<sup>93</sup> O*` Brien, J., Les systemes d` information de gestion, Ed. De Boeck Universite, Bruxelles, 1995, p.6*

*(sursa: prelucrare proprie)*

Pe parcursul proiectării noului S.I.F.C.D., viziunea managerială a proiectantului trebuie să rămână identificarea traiectoriei tehnologiilor de bază<sup>94</sup>, pe de o parte pentru a elimina ambiguitatea alegerii în ce priveşte investiţiile noi, dar şi pentru a determina aportul suplimentar de modernizare a sistemului în contextul externalizării serviciilor de contabilitate.

#### **5.1.1.2. Arhitectura de sistem S.I.F.C.D.**

Calculatoarele funcţionează sub controlul sistemelor de exploatare, programate în funcţie de repartiţiile de resurse pentru programele utilizatorilor. Sistemele de exploatare îndeplinesc în principal, următoarele funcţii<sup>95</sup> :

alocarea resurselor pe lucrările în curs de execuţie;

 gestiunea sarcinilor de realizat (iniţierea operaţiilor, solicitarea operaţiilor de executat şi prelucrarea informaţiilor);

<sup>94</sup> *Oprea, D., Premisele şi consecinţele informatizării contabilităţii, Ed. Graphix, Iaşi, 1995, p.31*

<sup>95</sup> *Gorski, H., Sistemul informaíonal Managerial, Ed. Universităţii Lucian Blaga, Sibiu, 2003, p.97*

- gestiunea activităților de executat (descrierea comenzilor şi etapizarea lucrărilor de executat);
- gestiunea memoriei;
- gestiunea externă.

Arhitectura de sistem a noilor S.I.F.C.D. rămâne strict ataşată unuia dintre marile familii de sisteme de exploatare, respectiv: IBM, UNIX şi MICROSOFT<sup>96</sup>. Proiectanţii noilor S.I.F.C.D., adaptează în principiu arhitecturile de sistem în funcţie de evoluţia traiectoriilor tehnologice de bază având în vedere următoarele considerente<sup>97</sup> :

- identificarea traiectoriei tehnologice ajută managerii S.I.F.C.D. în înţelegerea complexităţii arhitecturii informatice actuale;
- reprezintă principalul ghid de dezvoltare a tehnologiilor de bază, a arhitecturilor de sistem, a arhitecturilor de comunicare, a arhitecturilor de date şi de tratament;
- reprezintă factorul semnificativ de dezvoltare a exigenţelor funcţionale aşteptate de utilizatori în demersul spre o arhitectură globală a sistemelor de informaţii.

Recomandarea noastră pentru proiectanţii noilor S.I.F.C.D. propuse pentru IMM-urilor este de a integra total strategia de construcţie a acestor sisteme informaţionale în strategiile de dezvoltare durabilă adoptate<sup>98</sup>. Integrarea strategiei de construcţie a noului S.I.F.C.D. trebuie să aibă în vedere următorul demers<sup>99</sup> (fig. 5.2.):

- adoptarea unei arhitecturi unitare de tratament informatic, bazate pe sistemele unice de operare (de regulă bazate pe Windows)<sup>100</sup> ;
- toate informaţiile să fie prezentate sub formă numerică;
- să utilizeze un serviciu de mesagerie electronică universal (de regulă bazat pe Outlook);
- să permită conectarea permanentă a beneficiarilor (de regulă bazată pe site-uri internet şi Intranet);
- să beneficieze de exploatare unitară pentru toţi utilizatorii (de regulă pe bază de Office);
- să aibă instalate aplicaţii profesionale specifice şi integrate (la nivelul serverului central).

<sup>96</sup> *Hall, J., Accounting Information Systems, Soth-Western, Cenagage Learning, 2011, p.8-10*

<sup>97</sup> *O` Brien, J., Introduction to Information Systemes. Essentials for the Internetworked E-Business Entreprise, McGraw-Hill, 2001*

<sup>98</sup> *Maziyar, G., Vahid, S., Mohammad, A., Elham, B., The impact of information technology on modern accounting systems, Procedia-Social and Behavioral Sciences 28 (2011) 112-116, p.113-114*

<sup>99</sup> *Lassegue, P., Gestion de l`entreprise et comptabilite, Dalloz, Paris, 1994, p.17*

<sup>100</sup> *Macovei, E., Proiectarea sistemelor informatice financiar-contabile, Ed. Junimea, Iaşi, 2003, p.34*

Figura. 5.2. Strategie de construcţie durabilă a noului S.I.F.C.D. pentru IMM-uri

*(sursa: prelucrare proprie)*

#### **5.1.1.3. Scurt istoric privind arhitecturile de reţea**

Demersul proiectului prevede operaţionalizarea S.I.F.C.D. prin punerea în funcţiune a calculatoarelor în sistemul de exploatare pentru externalizarea serviciilor de contabilitate. Preliminar acestei etape se organizează funcţionarea circuitului documentelor financiar contabile cu ajutorul procedurilor. De asemenea, se adoptă cartea de reţea valabilă şi pentru noul S.I.F.C.D., care are la bază aceste proceduri şi descrierea tehnicilor de telecomunicaţii utilizate.

Un scurt istoric al evoluţiei arhitecturilor de reţea utilizate în ultimele decenii, mai ales pentru conexiunea posturilor de muncă aflate pe circuitul documentelor financiar-contabile, ne conduce la următoarele menţiuni:

 apariţia teleinformaticii la finele anilor `60. Noul concept s-a bucurat repede de succes permiţând consultarea şi modificarea fişierelor la distanţă şi realizând o validare permanentă a informaţiilor cu un grad mare de fiabilitate. Teleinformaţia permitea calculatoarelor să colecteze informaţiile oriunde şi oricând şi în toate formele, asigurând totodată păstrarea informaţiilor în condiţii de diminuare a riscurilor de deteriorare a acestora. Apariţia modemurilor a rezolvat şi problemele legate de transmiterea semnalelor numerice cu ajutorul reţelelor simultane pe același fir. Dezavantajele apariţiei reţelelor telefonice R.T.C. rămâneau la nivelul performanţelor limitate care necesitau competențe speciale în exploatare;

- următorul pas în procesul arhitecturilor de reţea la reprezentat dezvoltarea aplicaţiilor tranzacţionale "în timp real" cu ajutorul sistemelor de Gestiune de Tranzacţionare (S.G.T), care permiteau transmiterea operaţiunilor de la terminalul utilizatorului până la serverul central. În sinteză, noile aplicaţii permiteau gestiunea transmiterii informaţiilor, a tratamentului informaţiilor, prelucrarea simultană a mai multor tranzacţii provenite de la mai multe terminale şi asigurarea unei interfeţe cu sistemele de gestiune a fişierelor utilizate;
- următorul pas în dezvoltarea arhitecturilor de reţea la constituit apariţia conceptului de reţea tranzacţională. Astfel, pentru a nu construi de fiecare dată câte o reţea specifică pentru fiecare nouă aplicaţie tranzacţională, proiectanţii au realizat un concept unic pentru: realizarea independenţei de acţiune a utilizatorilor şi a reţelei; folosirea comună a resurselor; definirea standardelor comune pentru toate aplicaţiile; asigurarea unei largi flexibilităţi de acţiune în cadrul reţelei şi creşterea eficacităţii reţelei. Noul concept a fost denumit Sisteme de Gestiune de Reţea. Acestea au produs un impact semnificativ asupra arhitecturii tehnice a sistemelor de informaţii deoarece calculatorul reprezenta punctul central al sistemului informatic. Marii constructori de instrumente informatice, componente esenţiale ale acestor sisteme informatice, s-au orientat în delocalizarea calculatoarelor realizând sisteme de Administrare a Reţelelor, cu impact asupra dezvoltării în continuare a aplicaţiilor tranzacţionale;
- în același timp, operatorii R.T.C., luând în calcul noua ofertă de transmitere a datelor numerice au procedat la creşterea internetului privind ameliorarea performanţelor de reţea prin următoarele intervenţii: ameliorarea calităţii R.T.C. pe întreg circuitul informaţional; introducerea unor noi reţele adaptate transferului de date; înlocuirea buclelor locale cu dispozitive mai performante; introducerea unor soluţii tehnice locale avansate;
- următorul pas în evoluţia arhitecturilor de reţea la constituit apariţia grupurilor de lucru locale, mai toate formele dezvoltate în jurul unor servere specializate;
- începând cu anul 1990, arhitectura de reţea standardizată a fost reţeaua ierarhizată, dar eterogenă. Reţelele de întreprindere au integrat pentru prima dată tehnologiile

de internet cu derivaţia în exploatarea intranet. Au apărut primele interconexiuni locale pe bază de protocol;

 pasul următor la reprezentat revoluţia internet şi introducerea standardelor internet cu finalitate până în zilele noastre în reţele inteligente.

#### **5.1.1.4. Definirea arhitecturii noului S.I.F.C.D.**

Având în vedere cercetările realizate în capitolul anterior "Externalizarea serviciilor de contabilitate – instrument mobilizator pentru performanţa IMM-urilor" şi rezultatele obţinute privind externalizarea serviciilor de contabilitate, respectiv construcţia noului S.I.F.C.D. la nivelul IMM-urilor din Regiunea Sud Muntenia, ne propunem în continuare să definim succint arhitectura noului S.I.F.C.D., ca eşantion valabil pentru oricare entitate economică de tip IMM din această regiune sau grup de entităţi care aderă la un sistem informaţional compact.

Principalele etape ce urmează parcurse pentru definirea noului S.I.F.C.D. sunt următoarele:

- etapa I, prezentarea entităţii economice sau a grupului de entităţi economice ce aderă la construcţia şi utilizarea noului proiect S.I.F.C.D.;
- etapa a II-a, prezentarea arhitecturii noului S.I.F.C.D.;
- etape a III-a, alinierea noului proiect S.I.F.C.D. la strategiile entităţilor economice aderante;
- etapa a IV-a, prezentarea schemei de sinteză a noului proiect S.I.F.C.D.;
- etapa a V-a, prezentarea arhitecturii de reţea a noului proiect S.I.F.C.D.;
- etapa a VI-a, prezentarea schemei de reţea a noului proiect S.I.F.C.D., pe obiective şi pe parteneri, dacă este cazul;

În prima etapă, în vederea definirii arhitecturii noului S.I.F.C.D., se va aborda următoarele:

- în capitolul introductiv se definesc caracteristicile geo-economice ale entităţii/entităţilor economice aderante la construcţia şi modernizarea noului S.I.F.C.D. în vederea externalizării serviciilor de contabilitate;
- în continuare, se va proceda la definirea conceptuală a noului S.I.F.C.D. în vederea externalizării serviciilor de contabilitate;
- stabilirea atuurilor majore de luat în calcul pentru susţinerea noului S.I.F.C.D. în vederea externalizării serviciilor de contabilitate, între care menţionăm: selectarea entităţilor economice; comportamentul şi evoluţia preţurilor zonale şi proximitatea sau zona de influenţă a proiectului propus;
- în definirea noului S.I.F.C.D. nu vor lipsi valorile de bază ale entităţii/entităţilor economice luate în calcul, între care: motivarea şi responsabilizarea resurselor umane la cel mai înalt nivel; comerţul de proximitate; inserţia locală cu sprijinul colectivităţilor locale; expansiunea geopolitică; dezvoltarea de parteneriate cu alte entităţi economice pentru dezvoltarea economică cu acces la internaţional;
- se vor avea în vedere capacităţile de producţie existente şi indicatorii de performanţă stabiliţi prin strategii.

În etapa a II-a, este prezentată arhitectura noului S.I.F.C.D., având în vedere următoarele:

- contextul actual privind externalizarea serviciilor de contabilitate;
- posibilitatea angrenării unor noi clienţi;
- punerea în funcţiune a unor arhitecturi de reţea moderne şi a unor aplicaţii derivate ale acestora;
- ameliorarea relaţiilor dintre clienţi şi furnizori;
- fidelizarea clienţilor.

În etapa a III-a se vor avea în vedere strategiile de ansamblu ale entităţii/entităţilor economice aderante la proiectul S.I.F.C.D., ţinând cont de următoarele:

- solicitările clienţilor;
- pilotajul proceselor de gestiune;
- gestiunea riscurilor;

utilizarea informaticii decizionale.

Ultimele trei etape sunt definitorii pentru introducerea aplicaţiilor de gestiune care să permită utilizarea noului S.I.F.C.D. ca o reţea "non stage" cu posibilităţi de informare şi devize privind: buna funcţionare a noului S.I.F.C.D.; securizarea anti-intruşi în reţea; securitatea construcţiilor şi a resurselor umane; securitatea şi confidenţialitatea totală în transportul şi exploatarea informaţiilor; asigurarea unei arhitecturi intranet simple, rapide şi operaţionale pentru orice post de lucru din reţeaua arhitecturală a noului S.I.F.C.D<sup>101</sup> .

<sup>101</sup> *Laudon, K., Laudon J., Fimbel, E., Costa, S., Management des systemes d` information, 11 Pearson Education, 2010, p. 12-13*

#### **5.1.2. Dimensiunea funcţională a noului S.I.F.C.D.**

Odată definită arhitectura noului S.I.F.C.D. se poate trece la stabilirea dimensiunii funcţionale a acestuia, parcurs ce priveşte: informatica decizională; colaborările în cadrul noului S.I.F.C.D.; modelarea sistemului informaţional şi o orientare privind perspectiva globală a noului S.I.F.C.D. Pe traiectoria nevoilor funcţionale, proiectarea nevoilor entităţilor economice aderante la proiect trebuie să aibă în vedere structurarea acestor nevoi în funcţie de arhitectura logică a noului S.I.F.C.D. integrată în arhitectura globală a sistemului ales.

#### **5.1.2.1. Informatica decizională**

Datawarehouses, Datamarts, instrumentele OLAP/ROLAP şi datamining reprezintă instrumentele informaticii decizionale, denumire preluată de la anglo-saxoni – Decision Support System, care permite consolidarea şi analiza datelor entităţilor economice aderante la noul S.I.F.C.D., în scopul facilitării luării deciziilor la toate nivelurile structurale.

Datawarehouse<sup>102</sup> se organizează pe baza proiectului de modernizare a noului S.I.F.C.D., în vederea externalizării serviciilor de contabilitate. Scopul acestei organizări este de a pune la dispoziţia structurilor funcţionale şi organizaţionale ale entităţilor economice aderante la noul S.I.F.C.D întreg sistem informaţional necesar deciziilor, asigurat de prestatorul de servicii externalizate de contabilitate. De la caz la caz, este posibilă organizarea "Datawarehouse" în orientarea subiect prin iterații succesive în cascadă. De asemenea, în funcţie de realităţile de organizare a entităţilor economice aderante unde se impune stocarea informaţiilor înainte de prelucrare, se poate dezvolta o structură suplimentară denumită "Datamart", în special pentru asigurarea unui depozit de date cu o orientare ţintă. Acest mod de integrare a structurilor suplimentare de date presupune şi o prelucrare preliminară a datelor înainte de a le introduce în Datawarehouse.

În principal, crearea şi exploatarea "Datawarehouse" şi a structurilor suplimentare au la bază un rol semnificativ privind următoarele: asigură integrarea datelor de producţie cu datele de provenienţă externă, gestionând cu maximă relevanţă istoricul informaticilor; asigură informaţiile utile, lizibile şi uşor de prelucrat; clasează şi ordonează informaţiile în funcţie de calitatea, coerenţa şi fiabilitatea lor; asigură accesul direct şi permanent tuturor utilizatorilor autorizaţi; asigură o flexibilitate a sistemului informaţional permițând

<sup>102</sup> *Datawarehouse – traducere "depozit de date"*

instantaneu creşterea capacităţii de stocare. O structură relevantă Datawerhouse în proiectul de modernizare a noului S.I.F.C.D. poate fi prezentată în fig. 5.3.

Figura. 5.3. Structură Datawarehouse pentru modernizarea S.I.F.C.D

*Datele interne privind producţia*, reprezintă datele introduse în sistem având provenienţă aplicaţiile tranzacţionale ale entităţii economice, de regulă cu gestiunea internă sau/şi externă în cazul unor prestări de servicii.

*Datele externe*, reprezintă datele introduse în sistem având provenienţă externă.

*Detalierea datelor*, reflectă evenimentele recente derulate de regulă în ultima perioadă stabilită de utilizatori (o zi, o lună, un trimestru, etc.).

*Detalierea istorică a datelor*, depinde de volumul de date, frecvenţa de acces şi modalităţile de acces.

*<sup>(</sup>sursa: prelucrare proprie)*

*Regruparea datelor*, corespunde nivelului de analiză reprezentativ pentru utilizatori.

*Metaregruparea*, reprezintă ansamblul de informaţii din întreg sistemul informaţional şi a proceselor asociate.

Prelucrarea tuturor informaţiilor introduse în Datawarehouse se realizează cu sprijinul infrastructurii tehnice, a infrastructurii operaţionale şi a aplicaţiilor. Pentru o cât mai bună reușită, perimetrul de acţiune al fiecărei aplicaţii trebuie foarte bine definit. Trebuie avut în vedere că informatica decizională este foarte diferită de informatica structurală. Astfel, sistemul nou organizat trebuie să asigure multă supleţe care să îndeplinească mai multe funcţii, respectiv: integrare, regrupare, consolidare, selectare, vizualizare grafică, analiză, corelare, simulare şi chiar extrapolare<sup>103</sup>. În ceea ce priveşte datamining, acesta are acelaşi obiectiv ca analiza datelor, cu precizarea că facilitează extracţia automată a informaţiilor stabilite<sup>104</sup> .

#### **5.1.2.2. Colaborări în cadrul noului S.I.F.C.D.**

Eficacitatea colaborărilor între actorii noului S.I.F.C.D., reprezintă o problemă semnificativă pentru toate entităţile economice aderante la noile sisteme informatice. Oricare nouă construcţie de S.I.F.C.D. este dependentă de evoluţia tehnologiilor Internet/Intranet/Extranet, de modul lor de difuzare, implementare şi utilizare şi de combinările ce au loc cu produsele şi programele informatice. De asemenea, este importană acceptarea acestor noi produse de către reţelele de comunicare ale noilor S.I.F.C.D. În toate cazurile, pentru stabilirea dimensiunilor funcţionale trebuie ţinut cont de următoarele (fig. 5.4.):

- serviciile furnizate de informaţii interne şi externe, cooperante în cadrul noului S.I.F.C.D.;
- grupurile de persoane constituite cu scopul comun de comunicare pentru buna funcţionare a noului S.I.F.C.D.;
- instrumentele comune grupurilor de persoane constituite cu scop de comunicare luate în calcul "post cu post";
- mesageria comună grupurilor de persoane constituite;

documentele compozite aferente grupurilor de persoane constituite;

<sup>103</sup> *Oprean, D., Racoviţă, D.M., Oprean, V., Informatică de gestiune şi managerială, Ed. Eurounion, Oradea, 1994, p.49-50*

<sup>104</sup> *Cucui, G., Sistem informatic pentru managementul financiar-contabil al întreprinderii, Ed. Biliotheca, Târgovişte, 2007, p.22-24*

programele informatice utilizate în cadrul sistemelor de videoconferinţe.

Figura. 5.4. Componentele structurale în colaborare ale noilor S.I.F.C.D.

*(sursa: prelucrare proprie)*

*Serviciile furnizoare de informaţii*, asigură informaţii şi soluţii privind:

- comunicarea, folosind mesageria, bazele de date, bazele de documente, informaţiile, videoconferinţele, mesele rotunde;
- gestiunea timpului, respectiv gestiunea resurselor umane, organizarea de reuniuni;
- gestiunea proiectului, respectiv alocarea şi managementul resurselor, coordonarea şi controlul proiectului;
- gestiunea cunoştinţelor acumulate;
- utilizarea aplicaţiilor specifice noului proiect.

*Groupware global*, reprezintă ansamblul de tehnologii care permite unui anumit grup bine definit, să lucreze în scopul comun şi comunicarea aferentă acestui scop. Avantajele constituirii acestui grup global privesc: un mai bun control al costurilor; productivitate ridicată; imagine bună asupra clientelei; bună calitate a lucrărilor; integrarea partenerilor în proiect; coordonare mai bună; creşterea expertizei profesionale.

*Groupware "post cu post"*, permite utilizatorilor de fişiere să aibă acces şi să se informeze concomitent, folosind programele informatice. Administratorul de reţea joacă rolul determinant în organizarea de echipe de lucru în funcţie de obiectivele stabilite sau calificarea resursei umane.

*Groupware mesagerie*, în acest caz orice eveniment este organizat , integrează mesageria de grup ca motor principal al comunicării. În fapt, în această situaţie, mesageria joacă un rol dublu. Pe de o parte permite comunicarea cu ajutorul programelor informatice, iar pe de altă parte citeşte şi transmite informaţiile grupului destinatar. De asemenea, operează prin intermediul aplicaţiilor asigurând complexitatea serviciilor solicitate.

*Groupware documente compozite*, permite tuturor membrilor grupului de a se informa între ei, folosind documente compozite care reprezintă "versiunea la zi" a aplicaţiilor.

*Programele informatice pentru videoconferinţe*, reprezintă instrumente de utilitate specială cu destinaţia de conferinţe sau videoconferinţe. Acest instrument permit participanţilor să dialogheze, să lucreze împreună "în timp real" într-un spaţiu amenajat pentru reuniuni.

#### **5.1.2.3. Modelarea sistemului Informaţional**

Încă de pe vremea lui Fayol, entitatea economică era concepută ca un sistem de gestiune. Orice sistem de gestiune rămâne o componentă de bază a sistemului informaţional al entităţii economice<sup>105</sup>. De aici, nevoia permanentă de modernizare a sistemelor informaţionale ale entităţilor economice, vizând creşterea performanțelor acestora.

Pentru atingerea dimensiunii funcţionale noul S.I.F.C.D. trebuie modelat prin tratamentul tuturor structurilor analitice şi la nivelul tuturor structurilor specifice de decizie<sup>106</sup> , respectiv (fig. 5.5.):

- servicii de gestiune;
- actorii economici din sfera de acţiune a entităţilor economice aderante la modelarea sistemului informaţional;
- procesele de exploatare legate de producţie;
- investiţiile legate de producţie;
- ciclul de viaţă al produselor;
- fluxurile financiare;
- stocurile de produse şi mărfuri;
- stocurile financiare;

- managementul strategic;
- calitatea produselor şi a serviciilor.

<sup>105</sup> *Oprea, D., Analiza şi proiectarea sistemelor informaţionale economice, Ed. Polirom, Bucureşti, 2009, p. 20- 21*

<sup>106</sup> *Paraschivescu, M., Ocneanu, L., Rolul informaţiilor în cadrul contabilităţii manageriale, International Society for Intercommunication of New Ideas, Bacău, 2007, p.1*

Figura. 5.5. Modelarea structurilor noului S.I.F.C.D.

*Serviciile de gestiune*, cuantificabile pentru atingerea dimensiunii funcţionale a noului S.I.F.C.D. sunt următoarele: gestiunea resurselor financiare; gestiunea resurselor umane; gestiunea activităţilor entităţii economice implicate în modernizarea sistemului informaţional şi gestiunea strategică a produselor preferate de piaţă.

*Fluxurile financiare*, contribuie la buna funcţionare a ciclurilor de exploatare.

*Stocurile de produse şi mărfuri, precum şi stocurile financiare*, contribuie la buna gestionare a nevoilor de fond de rulment.

*Calitatea produselor şi serviciilor*, exprimate ca un ansamblu de proprietăţi şi caracteristici ale produselor şi serviciilor, poate fi îmbunătăţită cu ajutorul S.I.F.C.D.

*Managementul strategic*, prin serviciile propuse la toate nivelurile decizionale participă la buna funcţionare a noului S.I.F.C.D.

#### **5.1.2.4. Perspectiva globală a noului S.I.F.C.D.**

Tehnologiile de bază, arhitectura sistemelor şi a maşinilor utilizate, precum şi tratamentul de date au schimbat de-a lungul timpului, în special după anul 1970, arhitectura globală a sistemelor informaţionale utilizate de entităţile economice indiferent de scopurile privind activitatea acestora.

Dacă la nivelul anilor 1980 – 1990, arhitectura sistemelor informaţionale ale entităţilor economice devin pentru prima dată reţele, în zilele noastre întreg accesul la arhitectura globală a entităţilor economice, care realizează producţie de bunuri şi servicii şi/sau activităţi comerciale se realizează prin utilizarea aplicaţiilor "via Internet" (fig. 5.6.).

Figura. 5.6. Perspectiva globală a arhitecturii funcţionale a noului S.I.F.C.D.

*(sursa: prelucrare proprie)*

#### **5.2. Gestiunea noului proiect S.I.F.C.D.**

Conform ISO " International Organization for Standardization" un proiect de modernizare a unui sistem informaţional trebuie să respecte normele standard elaborate sub egida ONU. De regulă, un nou proiect S.I.F.C.D. influenţează structura şi funcţionarea sistemului informaţional al entităţilor economice aderante la acest proiect.

Un asemenea proiect, se impune să fie complementat de alte proiecte, generând complexitatea unor astfel de proiecte cu privire la: reorganizarea, privatizarea, lansarea unor noi game sortimentale de produse, asigurând un nou cadru de reglementare privind circuitul informaţiilor, utilizarea tehnologiilor informaticii. În funcţie de volumul activităţilor prevăzute a se derula, gestiunea proiectului poate fi descompusă în subproiecte, activităţi semnificative sau etape a căror capacitate de lucru să nu depăşească 50-100 de activităţi sau zile.

# **5.2.1. Aplicarea exigenţelor sistemelor de managementul calităţii proiectelor S.I.F.C.D.**

Conducerea unui asemenea proiect presupune multiple acţiuni de organizare, planificare, motivare, pilotaj şi control. Ţinând cont de această complexitate inevitabilă REMAR a publicat standardul ISO 9001:2015 "Quality management systems requirements" care trebuie aplicat începând cu data de 21.09.2018. Pentru o bună conducere a acestor proiecte se impun următoarele:

- definirea clară a rolului şi responsabilităţilor fiecărui actor, membru al proiectului de modernizare a S.I.F.C.D.;
- coerenţa decontării prestaţiilor reciproce;
- asigurarea capacităţii de comunicare între partenerii proiectului S.I.F.C.D.;
- asigurarea unei organizaţii stabile şi riguroase a proiectului;
- normalizarea tuturor regulilor aplicate.

Pentru derularea internă în bune condiţii a proiectului S.I.F.C.D. se impune identificarea fundamentelor de conducere a proiectului S.I.F.C.D., respectând noul ISO 9001/2015, cu aplicare din septembrie 2018 (fig. 5.7.), respectiv:

- identificarea scopului şi obiectivelor proiectului;
- evaluarea interesului economic al proiectului;
- stabilirea etapelor şi coordonatelor proiectului;
- stabilirea activităţilor supuse ordonanţării proiectului;
- stabilirea măsurilor de reducere a riscurilor aplicării proiectului;
- stabilirea politicilor de comunicare;
- stabilirea condiţiilor de închidere a proiectului.

Figura. 5.7. Fundamentele conducerii proiectului S.I.F.C.D.

*(sursa: prelucrare proprie)*

Conducerea proiectului este de resortul unei Direcţii de proiect, având ca misiune următoarele (fig. 5.8.):

- fixarea obiectivelor şi elaborarea strategiei de derulare a proiectului;
- stabilirea programului de lucru, organizarea activităţilor şi asigurarea mijloacelor financiare;
- coordonarea activităţilor şi a succesiunii acestora;
- verificarea atingerii obiectivelor şi a respectării angajamentelor;
- optimizarea repartizării resurselor pentru a se încadra într-un cost minimal de realizare a proiectului;
- asigurarea comunicării în bune condiţii între partenerii proiectului;
- evaluarea şi gestiunea riscurilor de orice natură.

Figura. 5.8. Misiunea Direcţiei de management a proiectului S.I.F.C.D.

*(sursa: prelucrare proprie)*

Totodată Direcţia de management a proiectului va întocmi conform normelor în vigoare şi respectarea standardului ISO 9001/20015 "Quality management systems" documentul obligatoriu denumit " Specificaţia de management", care va reprezenta schiţa planului de management, de urmat pe toată durata execuţiei proiectului S.I.F.C.D.

#### **5.2.2. Metodologia conducerii proiectului S.I.F.C.D.**

Cadrul metodologic stabilit de proiectantul general şi cu avizul beneficiarului de drept al noului proiect, presupune următorul demers (fig. 5.9.):

- definirea tuturor regulilor de realizare a proiectului S.I.F.C.D., ţinând cont de natura proiectului, talia proiectului şi specificul proiectului;
- definirea regulilor complementare aplicabile în anumite situaţii specifice;
- definirea metodelor utilizabile pentru realizarea obiectivelor proiectului S.I.F.C.D.;
- definirea instrumentelor de bază pentru pilotajul proiectului S.I.F.C.D.

#### Figura. 5.9. Metodologia conducerii proiectului S.I.F.C.D.

*(sursa: prelucrare proprie)*

*Definirea regulilor de bază*, presupune formalizarea procedurilor privind: evaluarea scopului proiectului şi a sferei de acţiune; determinarea componentelor economice ale proiectului S.I.F.C.D. (valoare, costuri, profit); evaluarea şi minimizarea riscurilor; definirea priorităţilor şi alocarea pe activităţi; stabilirea procedurilor de verificare a punctualităţii, a conformității şi calităţii activităţilor realizate; măsurarea costurilor angajate şi a gradului de realizare a costurilor; costul realizărilor; comunicarea şi informarea celor interesaţi asupra realizărilor înregistrate; capitalizarea rezultatului noului proiect S.I.F.C.D.

*Definirea regulilor complementare*, presupune stabilirea procedurilor de inserare în proiectul de bază S.I.F.C.D. a componentelor arhitecturale de natură tehnică, tehnologică sau auxiliară.

*Definirea metodelor utilizabile pentru realizarea proiectului S.I.F.C.D.*, presupune descrierea metodelor de lucru operaţionale privind: soluţionarea problemelor tehnice şi tehnologice; conducerea reuniunilor; componența echipelor de lucru; metodele de negociere şi de comunicare.

*Definirea instrumentelor de bază pentru pilotajul proiectului S.I.F.C.D.*, presupune stabilirea şi descrierea tuturor instrumentelor necesare desfăşurării proiectului S.I.F.C.D. în bune condiţii, respectiv: instrumente de gestiune referenţiale; instrumente de asigurare a calităţii; instrumente de gestiune a resurselor umane şi de capitalizare a experienţei acumulate; instrumente de pilotaj.

# **5.2.3. Entităţile economice şi actorii participanţi la proiectul S.I.F.C.D.**

Entităţile economice participante la proiectul S.I.F.C.D. pot fi toate cele declarate aderante dintre cele cuprinse în tabelul 4.1., capitolul 4.1. Pornind de la obiectivul fundamental al lucrării de cercetare ştiinţifică , proiectul S.I.F.C.D. îşi propune să atragă plus valoare în domeniu interesându-se de deciziile strategice şi tactice concentrate pe termene, performanţe tehnice, fiscalitate, disponibilitate, durabilitate şi securitatea informaţiilor. De asemenea, interesul acestor decizii este grefat pe mijloacele materiale, umane şi informaţionale, concentrate în resursele financiare atribuite prin buget noului proiect S.I.F.C.D. În esenţă, gestiunea proiectului tratează deciziile operaţionale derivate din obiectivele operaţionale şi intervin în pregătirea anumitor decizii tactice. Reamintim obiectivele operaţionale:

- primul obiectiv operaţional este de a localiza posibilitatea construirii unui S.I.F.C.D. în zona entităţilor economice a IMM-urilor din regiunea Sud-Muntenia;
- al doilea obiectiv operațional priveşte modernizarea simbiozei între S.I.F.C.D. şi sistemul informatic propus;
- al treilea obiectiv operaţional priveşte misiunea şi sarcinile beneficiarilor S.I.F.C.D. externalizat;
- al patrulea obiectiv operaţional priveşte construcţia şi evaluarea unui S.I.F.C.D. în vederea externalizării serviciilor de contabilitate;
- al cincilea obiectiv operaţional priveşte externalizarea propriu-zisă a serviciilor de contabilitate.

*Directorul de proiect*, este persoana fizică şi morală, care reprezintă proprietarul noului S.I.F.C.D. modernizat. El fixează necesarul de materiale, stabileşte şi ierarhizează obiectivele, evaluează bugetul proiectului şi termenele de realizare a proiectului. De asemenea, directorul de proiect este responsabil de comunicare la nivelul întregului proiect. De regulă, directorul de proiect numeşte un asistent de proiect căruia îi deleagă o parte din atribuţiile pe care le are în cadrul proiectului S.I.F.C.D.

Misiunea directorului de proiect este de a conduce proiectul îndeplinind două tipuri de sarcini adesea mai greu de identificat: sarcini de conducere efectivă a proiectului; sarcini de gestiune a proiectului (fig. 5.10).

Figura. 5.10. Misiunea directorului de proiect S.I.F.C.D.

*Comitetul de pilotaj şi de realizare a proiectului*, contribuie la clarificarea impactului şefului de proiect cu deciziile ce privesc proiectul propriu-zis S.I.F.C.D. El atribuie şi validează toate jaloanele, întreg ghidajul echipei de realizare a proiectului, ierarhia şi priorităţile alocării resurselor pe parcursul derulării activităţilor proiectului. De asemenea, susţine deciziile directorului de proiect în faţa partenerilor care au aderat la modernizarea proiectului S.I.F.C.D. De regulă, arbitrajul intern al problemelor legate de derularea proiectului S.I.F.C.D. se realizează sub președinția reprezentantului comitetului de pilotaj al proiectului.

Echipa de realizare şi implementare a proiectului S.I.F.C.D. regrupează de regulă, informaticieni de înaltă clasă tehnică şi profesională, mai ales în conceptul acceptat de externalizarea serviciilor de contabilitate. În esenţă, sarcinile informaticienilor interni îi transformă pe aceştia în administratori de sisteme şi reţele pe de o parte şi de pilotajul prestaţiilor externalizate, pe de altă parte.

Utilizatorii noului S.I.F.C.D., sunt de regulă, utilizatorii finali şi utilizatorii referenţi (Key user). Utilizatorii finali sunt cei ce pun în valoare produsele şi instrumentele livrate de informaticieni. Este necesară o foarte bună pregătire profesională a utilizatorilor finali, care joacă rol determinant în reuşita proiectului S.I.F.C.D.

O parte din utilizatorii finali joacă un rol diferit de grupul de bază. în ceea ce priveşte utilizatorii referențiali, aceştia sunt majoritari în cadrul managementului proiectului S.I.F.C.D. Reuşita proiectului presupune o colaborare perfectă între utilizatorii finali şi referenţiali. Principalii actori participanţi la proiectul S.I.F.C.D. sunt evidenţiaţi în fig 5.11.

Figura. 5.11. Principalii actori participanţi la proiectul S.I.F.C.D.

*(sursa: prelucrare proprie)*

Modelele de organizare a derulării proiectelor S.I.F.C.D. sunt determinate de necesitatea de a optimiza rolul fiecărui actor în cadrul proiectului. Modelele de organizare şi derulare a proiectelor de tip S.I.F.C.D., reţinute de noi, ca fiind durabile în timp sunt cele propuse de Hayes, Clark şi Wheelwright<sup>107</sup> . Autorii clasifică aceste modele de structură privind organizarea derulării proiectelor în funcţie de anumite criterii legate de mărimea proiectului, numărul utilizatorilor şi complexitatea relaţională<sup>108</sup>. Criteriile alese de autori ţin cont de facilităţile de derulare a proiectului, nivelul de coordonare, structura matriceală, grupul de lucru.

Eşantionul ales de noi prin extracţie din tabelul 4.1., cuprinde 3 entităţi economice din grupul total de 13 IMM-uri reprezentative pentru judeţul Dâmboviţa pentru care s-a testat modelul de organizare şi derulare a proiectului de tip S.I.F.C.D., după modelul proprus de Hayes, Clark şi Wheelwright, întocmindu-se tabelul de criterii legate de facilităţile de derulare a proiectului, nivelul de coordonare, structura matriceală şi dimensiunea grupului de lucru. Aceste criterii de bază propuse de autorii lucrării "Dynamic Manufacturing" au fost disecate şi dezvoltate în următoarele nouă criterii: gradul de incertitudine; complexitatea tehnologică; dimensiunea proiectului; importanţa proiectului pentru fiecare din cele 3 entităţi economice; durata proiectului; complexitatea relaţională<sup>109</sup>; numărul de proiecte în cazul nostru subproiecte (3); diferenţierea faţă de alte proiecte. În urma studiului realizat pe bază de interviu acordat de un număr de 90 de persoane, câte 30 din fiecare entitate economică, cu ajutorul a câte 3 operatori din fiecare entitate economică, a rezultat următoarea apreciere faţă de cele nouă criterii nominalizate (tabelul 5.1.):

Tabel 5.1. Sinteză privind alegerea modului de organizare şi derulare a proiectului de tip S.I.F.C.D.

<sup>107</sup> *Hazes, R.H., Whellwright, S.C., Clark, K.B., Dynamic Manufacturing, 1988, The Free Press, New York* <sup>108</sup> *Idem 107*

<sup>109</sup> *Burlaud, A., Germak, P., Marca, J.P., Management des systemes d`information, Ed. Foucher, Paris, 2007, p.177*

*(sursa: prelucrare după: Burlaud, A., Germak, P., Marca, J.P., Management des systemes d`information, Ed. Foucher, Paris, 2007, p.177)*

Urmare a analizei tabloului de sinteză privind alegerea modului de organizare şi derulare a proiectului de tip S.I.F.C.D., rezultă că modul de structură cu "Dimensiunea grupului de lucru semnificativă" este relevantă şi rămâne opţiunea de derulare a acestui tip de proiect. De menţionat că acest model de structură denumit şi "Task Force" se bazează pe resurse alocate, pe buget alocat, bine identificat. Toţi actorii care vor lucra pentru acest proiect de modernizare a S.I.F.C.D. pentru externalizarea serviciilor de contabilitate aparţin oficial entităţii economice din structura proiectului. Întreg grupul de lucru va fi pus sub autoritatea directorului de proiect, respectând fişa postului semnată de acesta pe toată perioada derulării proiectului.

# **5.2.4. Ordonanţarea proiectului de externalizare a serviciilor de contabilitate**

Ordonanţarea proiectelor, inclusiv a celor de tip S.I.F.C.D., generează probleme legate de gestiunea proiectelor pe de o parte şi de managementul proiectelor pe de altă parte<sup>110</sup> .

În principiu, pentru marile proiecte, problemele de gestiunea acestora intră în sarcina organismelor profesionale de normalizare şi certificare, ce au competenţa şi capacitatea de a mobiliza eficient instrumentele de analiză a unui asemenea proiect, urmărind atât termenele scadente. cât şi limitele costurilor<sup>111</sup>. În cadrul proiectelor realizabile pentru entităţi economice sau asocieri de entităţi economice în vederea realizării unor modernizări sau

<sup>110</sup>*Giard, V., Gestion de la production et des flux, Ed. Economica, Paris, 2003, Gestion des project 258/310* <sup>111</sup>*Marin, R.M., Ordonanţarea unui proiect de extrenalizare a serviciilor de contabilitate financiară şi de* 

extensii de proiecte pentru creşterea capacităţii administrative şi manageriale, ordonanţarea proiectului intră în sarcinile de gestiune a proiectului ale directorului de proiect (fig. 5.10). În ceea ce priveşte managementul proiectelor, acesta se realizează de fiecare echipă de coordonare a proiectului. Aflându-ne în contextul alegerii de către un grup de entităţi economice din structura IMM-urilor, a opţiunii de modernizare a S.I.F.C.D. pentru externalizarea serviciilor de contabilitate, sub influenţa concurenţei şi a emergenţei multor prestatori specializaţi în astfel de servicii, se pune problema creşterii şi consolidării competitivităţii lor prin raţionalizarea gestiunii şi creşterea productivităţii.

În general, în funcţia de varietatea problematicii proiectelor de acest gen şi a instrumentelor de lucru utilizate, tipologia acestor proiecte cuprinde următoarele categorii legate de<sup>112</sup>: obiectul proiectului; importanţa economică a proiectului şi de clienţi, respectiv utilizatorii proiectului.

*Obiectul proiectului*, încadrează acele proiecte a căror problematică priveşte producţia militară, produsele noi şi/sau operaţiuni excepţionale.

*Importanţa economică a proiectului*, cuprinde următoarele tipuri de proiecte:

- proiecte în care o entitate economică este dominantă şi mobilizează alte entităţi economice;
- proiecte de centru în care entităţile economice se regrupează în jurul proiectului;
- proiecte integrate total în entităţile economice;
- proiecte pilot, în care entitatea economică se confundă cu proiectul propriu-zis.

*Utilizatorii proiectului*, cuprinde tipologia proiectelor ce servesc clienţii proiectului având costurile şi rentabilitatea controlate.

Proiectul propus pentru modernizarea S.I.F.C.D. este un proiect cu costuri şi rentabilitate controlate şi are ca scop bine definit externalizarea sarcinilor de contabilitate pentru un grup de trei entităţi economice.

# **5.2.4.1. Constrângeri privind decizia de externalizare a serviciilor de contabilitate**

Activităţile propuse a se realiza în sistem outsourcing pentru serviciile de contabilitate se realizează de regulă, de firma terţă, specializată cu care s-a semnat contractul. Prestatorul de servicii externalizate de contabilitate are următoarele obligaţii cuprinse ca şi clauze în

<sup>112</sup> *Aalders, R., The IT outsourcing guide, Ed. John Wiley and Sons, Chechester, p.9*

contractul stabilit şi semnat de parteneri (fig. 5.12.): să ţină cont de specificul activităţilor celor 3 IMM-uri aderante la această opţiune de externalizare a serviciilor de contabilitate; săşi calibreze competenţele şi serviciile pentru fiecare tip de solicitare din partea clienţilor; să respecte "carta verde" a procedurilor. De asemenea, firmele prestatoare de servicii în sistem outsourcing au obligaţia de a găsi mijloace pentru creşterea performanţelor entităţilor economice beneficiare în scopul reducerii costurilor şi creşterii calităţii serviciilor. Totodată, firmele prestatoare de servicii în sistem outsourcing trebuie să accepte ca şi clauze contractuale generalizarea mediilor IT, orientate către toate procesele şi operaţiile economicofinanciare interne şi aplicaţii bazate pe standarde deschise, care să permită interconectarea cu furnizorii externi de servicii şi creşterea calităţii serviciilor pe termen lung.

De menţionat că în relaţia contractuală dintre beneficiarii proiectului de modernizare a S.I.F.C.D. pentru externalizarea serviciilor de contabilitate şi firmele prestatoare de servicii, este obligatorie utilizarea "cartei verde" a procedurilor în relaţia contractuală din care nu trebuie să lipsească: metodele de gestiune utilizate; calitatea serviciilor; termenele de realizare şi de predare a lucrărilor.

*(sursa: prelucrare proprie)*

Urmărind legitimitatea procedurilor ce se întocmesc, în perioada de pregătire a contractelor de outsourcing S.I.F.C.D. pentru externalizarea serviciilor de contabilitate, se întâlnesc următoarele două tipuri de izomorfisme, care se disociază foarte greu<sup>113</sup> : izomorfismul coercitiv; izomorfismul normativ; izomorfismul mimetic. Inducţia izomorfismelor produce impact în activitatea financiar-contabilă generând incertitudine mai ales pe fondul lipsei de pregătire profesională de specialitate a celor ce sunt utilizatori ai noilor S.I.F.C.D.

Figura 5.13. Externalizarea serviciilor de contabilitate prin prisma izomorfismelor şi constrângerilor

*(sursa: prelucrare după: Roberts, P.W., Greenwood, R., Integrating Transaction Cost and Institutional Theories, Vol 22, aprilie 1977, pag. 342-373)*

<sup>113</sup> *Di Maggio, P.J., Powel, W.W., The Iron Cage Revisited, Vol 48, Aprilie 1983, pag. 147-160*

Totodată analizând mediul intern al entităţilor economice aderante la proiectul S.I.F.C.D. se desprind următoarele constrângeri<sup>114</sup>, grupate în timp astfel:

- constrângeri " pre conştiente", cazul în care actorii nu sesizează anumiţi factori relevanţi pentru a fi luaţi în calcul;
- constrângeri " post conştiente", cazul în care actorii sesizează toţi factorii generatori ai schimbării.

Sintetizând, intenţia de modernizare a S.I.F.C.D. în scopul externalizării serviciilor de contabilitate, trecută prin filtrul izomorfismelor şi al constrângerilor generate în timp, poate fi prezentată conform figurii 5.13.

Având în vedere complexitatea normelor contabile, evoluţia standardelor de contabilitate IAS/IFRS, constrângerile pre-conştiente şi cele post-conştiente legate de costurile şi performanțele entităţilor economice, precum şi stresul generat de acceptarea compromisurilor cotidiene, managerii sunt din ce în ce mai determinaţi pentru a adopta externalizarea serviciilor de contabilitate.

În timp reflecţiile managerilor entităţilor economice, dar şi fluxurile contabile devin standardizate, normate excesiv chiar, succesiunea lor realizându-se cu ajutorul metodelor simbolice, mult simplificate, precum metoda grafelor sau drumul critic. Acest sistem sintactic şi expresiv, de exprimare a informaţiilor financiar-contabile, conduce adesea gândirea managerilor de IMM-uri la renunţarea modernizării S.I.F.C.D. în scopul externalizării serviciilor de contabilitate. Raţionamentul profund al acestora îi face să constate că scopul proiectului S.I.F.C.D. nu este doar de informare şi decizie operativă, ci şi de minimizare a costurilor serviciilor de contabilitate, realizabilă prin: economia de timp; reducerea bugetului de administraţie; accesul rapid la experienţa şi competenţa experţilor contabili; asigurarea continuităţii fluxului de informaţii; reducerea riscului profesional şi manifestarea competenţei profesionale.

# **5.2.4.2. Utilizarea instrumentelor moderne în procesul de externalizare a serviciilor de contabilitate**

În vederea realizării unui proiect complex, integrat de externalizare a serviciilor de contabilitate, se modernizează sistemul informaţional financiar-contabil existent prin parcurgerea tuturor activităţilor în succesiunea stabilită în proiect. În cazul nostru proiectul

<sup>114</sup> *Roberts, P.W., Greenwood, R., Integrating Transaction Cost and Institutional Theories, Vol 22, aprilie 1977, pag. 342-373*

cuprinde cele 3 entităţi economice aderante, din grupul de 13 IMM-uri reprezentative pentru judeţul Dâmboviţa pentru care s-a testat modelul de organizare şi derulare a proiectului de tip S.I.F.C.D. Menţionăm că pentru ordonanţarea proiectului toate activităţile celor 3 entităţi economice se vor derula simultan, în timpul de realizare prevăzut şi în succesiunea stabilită (Tabel 5.2.). Ordonanţarea se v-a determina în variantele minimale şi maximale, stabilind pe parcurs drumul critic al activităţilor şi costul minimal. Entităţile economice aderante la proiect vor purta simbolurile: EE1; EE2; EE<sup>3</sup> în ordinea cronologică stabilită de proiectant.

Tabel 5.2. Stabilirea activităţilor pentru ordonanţarea S.I.F.C.D. în vederea externalizării serviciilor de contabilitate

*(sursa: prelucrare proprie)*

Au fost selectate 14 activităţi reprezentative, însumând 300 zile (10 luni) pentru varianta minimală şi respectiv 600 zile (20 luni) pentru varianta maximală, ca durată de desfăşurare a proiectului S.I.F.C.D. pentru externalizarea serviciilor de contabilitate. Distanţele faţă de centrul de comandă determină costurile unitare diferenţiate cu 10% până la 20% între entităţile economice EE1; EE<sup>2</sup> şi EE3. Constatăm alocarea unei durate mai mari de timp, respectiv 30-60 zile pentru activităţile de la punctele A, C, D, E, H, K şi N reprezentând 50% din volumul total al activităţilor. Din punct de vedere al costurilor unitare, înregistrăm cele mai mari costuri la activităţile de la punctele E şi H cu 100-120 u.m. pe unitate de timp (8 ore).

În continuare, se va proceda la ordonanţarea activităţilor S.I.F.C.D. pentru externalizarea serviciilor de contabilitate în variantele: V1 - varianta minimală şi V2 - varianta maximală (tabel 5.3. şi 5.4.).

Tabel 5.3. Ordonanțarea activităților pentru V<sup>1</sup> – varianta minimală

*\* Se scad activităţile simultane (-100)*

*(sursa: prelucrare proprie)*

Tabel 5.4. Ordonanțarea activităților pentru V<sup>2</sup> – varianta maximală

*\* Se scad activităţile simultane (-100)*

*(sursa: prelucrare proprie)*

*Drumul critic al activităţilor*, va fi determinat pentru V<sup>1</sup> – varianta minimală (fig. 5.5.)

Figura 5.5. Drumul critic al activităţilor ordonanţate V<sup>1</sup>

*(sursa: prelucrare proprie)*

Costul minimal, determinat pentru varianta V1 – varianta minimală este următorul: 30 x 55 + 10 x 90 + 30 x 70 + 30 x 55 + 30 x 110 + 10 x 55 + 10 x 55 + 30 x 110 + 20 x 70 + 10 x 70 + 30 x 100 + 10 x 70 + 20 x 70 + 30 x 70 = 23.300 u.m.

#### **5.2.5. Pilotajul operaţional al proiectului S.I.F.C.D.**

Elementele cheie ale pilotajului unui proiect sunt: organigrama proiectului; planificarea activităţilor şi bugetul proiectului.

*Organigrama proiectului*, denumită şi organigrama tehnică a proiectului are rolul de a asigura coerenţa activităţilor tehnice de documentare, analiză, administrative şi financiare privind proiectul, pe de o parte şi rolul de a stabili responsabilităţile fiecărui membru al echipei de realizare a proiectului.

*Planificarea activităţilor*, relativ simplă în aparenţă, dar complexă în realizare. După inventarierea tuturor activităţilor de realizat, trebuie poziţionat în timp în funcţie de disponibilitatea resurselor şi pentru asigurarea în flux continuu a livrabilelor.

*Bugetul proiectului*, permite punerea în valoare a activităţilor cuprinse în structura proiectului. Urmărirea execuţiei bugetare a oricărui proiect presupune cunoaşterea tuturor sarcinilor cuprinse în proiect. Ca orice alt buget, gestiunea unui proiect S.I.F.C.D. presupune câteva măsuri de prudenţă, respectiv:

- separarea în execuţie a cheltuielilor de investiţii, de cheltuielile de funcţionare ale proiectului;
- separarea cheltuielilor necorporale, de cheltuielile materiale;
- verificarea costurilor de întreţinere şi exploatare alocate investiţiilor;
- identificarea şi evaluarea corectă a profiturilor şi în general a rezultatelor financiare;
- stabilirea partenerilor beneficiari de profit sau alte avantaje financiare şi/sau fiscale;

Revenind la problematica pilotajului operaţional al unui proiect S.I.F.C.D., orice director de proiect îşi propune şi doreşte să realizeze un veritabil pilotaj de proiect şi nu numai să coordoneze activităţile ce se derulează. De fapt pilotajul unui proiect presupune atingerea simultană a următoarelor obiective:

- pilotajul timpului necesar derulării proiectului;
- pilotajul economic al proiectului;
- gestiunea riscurilor;
- pilotajul relaţional.

*Pilotajul timpului necesar derulării proiectului:* modernizarea S.I.F.C.D. pentru externalizarea serviciilor de contabilitate este un proiect pentru controlul costurilor, respectiv controlul rentabilităţii. Pilotajul unui asemenea tip de proiect implică o planificare în timp a atingerii rezultatelor aşteptate. Această planificare în timp a obţinerii rezultatelor este dependentă de evoluţia tehnologiilor şi comportamentul acestora în timp. În general derularea unor astfel de proiecte de modernizare S.I.F.C.D. generează următoarele tendinţe (fig. 5.6.):

- în perioada de ordonanţare a activităților proiectului se manifestă nevoia de a desfăşura unele activităţi în paralel cu altele. Pe tot parcursul derulării activităților simultane preocuparea echipei manageriale pentru realizarea proiectului S.I.F.C.D. trebuie să urmărească convergenţa spre aceleaşi obiective a tuturor activităţilor derulate;
- se preferă diminuarea efectelor activităților desfăşurate cu suportul imobilizărilor necorporale, pentru a reduce impactul planificării;
- complexitatea proiectelor de modernizare S.I.F.C.D., solicită partenerilor aderanţi la proiect o planificare detaliată şi cu termene bine definite;
- în cadrul proiectelor de modernizare S.I.F.C.D. planificarea reprezintă nu doar un instrument de pilotaj ci şi un instrument de mai bună comunicare în vederea evaluării avansării efective spre finalul proiectului;
- decupajul planificării pe secţiuni de timp trebuie să fie strict legat de gestiunea resurselor şi angajamentul acestora.

Figura 5.6. Tendinţe privind pilotajul temporal al proiectelor S.I.F.C.D.

*Pilotajul economic*: ca de altfel toate proiectele economice şi proiectul de modernizare S.I.F.C.D. pentru externalizarea serviciilor de contabilitate, reprezintă pentru directorul de proiect o preocupare esenţială pentru respectarea costurilor, respectarea termenelor, respectarea specificaţiilor tehnice şi a nivelului serviciilor prevăzute în contract. Din punct de vedere economic, un asemenea proiect este supus în caz de nereuşită aplicării de penalităţi prevăzute în contract şi/sau alte sancţiuni economice. În esenţă, sancţiunile se referă la depăşirea termenelor şi depăşirea costurilor. O grilă specifică cu criterii adaptate proiectului va fi anexată la contractul de prestări servicii.

*Gestiunea riscurilor*: riscul reprezintă "posibilitatea unu proiect de a nu fi executat conform previziunilor la data stabilită, la costul şi specificaţiile prevăzute"<sup>115</sup>. Altfel spus, abaterile constatate nu pot fi acceptate, de regulă de beneficiari. Constatarea riscului se poate realiza fie pe parcursul execuţiei proiectului, fie la finele proiectului. Prin natura lor riscurile pot fi: endogene şi exogene. Riscurile endogene se datorează activităţilor desfăşurate şi sunt determinate pentru derularea şi definitivarea proiectelor. Riscurile exogene, de regulă, nu generează factori perturbatori pentru bunul mers al proiectului de modernizare S.I.F.C.D.

Literatura de specialitate recunoaşte în principiu, următoarea tipologie de riscuri organizaţionale (fig. 5.7.):

- riscul-persoană, sunt riscurile generate de activitatea umană pentru atingerea obiectivelor proiectului, dar şi urmare a raporturilor de colaborare între persoanele potrivite la realizarea proiectului;
- riscul-procedură, priveşte riscurile generate de calitatea instrumentelor de gestiune utilizate;
- riscul-produs, priveşte riscurile generate de dificultatea cunoaşterii caracteristicilor produsului finit şi a calităţii asociate acestuia.

Figura 5.7. Tipologia riscurilor noului S.I.F.C.D.

<sup>115</sup> *Giard, V., Gestion de project, Ed. Economica, Paris, 1991*

Pe parcursul derulării unui proiect de modernizare S.I.F.C.D., echipa managerială poate trata apariţia şi comportamentul riscurilor endogene şi exogene. Desigur, echipa managerială nu poate interveni asupra cauzelor, dar poate diminua efectele, mergând în unele cazuri până la eliminarea acestora. Este posibil ca pe parcursul derulării proiectului, anumite evenimente defavorabile să compromită obiectivele proiectului. În această situaţie riscul determinat fie poate fi tardiv, fie se poate datora unui diagnostic eronat.

Preventiv, identificarea riscurilor posibile poate conduce la reducerea sau eliminarea efectelor. De aceea, pe tot parcursul derulării proiectului de modernizare S.I.F.C.D. se recomandă existenţa şi utilizarea unui caiet de riscuri, instrument strict necesar pentru o bună gestiune a riscurilor.

*Pilotajul relaţional,* adesea, pe parcursul derulării proiectului apare necesitatea unor modificări profunde de structură, de proceduri şi de relații între actorii proiectului, toate necesare pentru ameliorarea durabilităţii funcţionării proiectului. Evident, aceste modificări efectuate adesea ad-hoc, destabilizează în principal gestiunea de personal, respectiv gestiunea resurselor umane. Pilotajul relaţional poate interveni în gestiunea unui astfel de proiect prin elaborarea detaliată a unor principii de managementul schimbării.

# **5.3. Securitatea noului S.I.F.C.D. pentru externalizarea serviciilor de contabilitate**

Odată adoptate noile S.I.F.C.D. fac parte integrantă din funcţionarea activităţilor economice aderante la acest tip de contract de servicii externalizate de contabilitate. Protecţia şi securitatea sistemelor informaţionale ale entităţilor economice reprezintă o obligaţie permanentă a statului şi se încadrează în politicile prioritare de protecţie a entităţilor economice şi a cetăţenilor ţării. Pe de altă parte, entităţile economice au la rândul lor obligaţia de a proteja disfuncţionalităţile propriilor sisteme informaţionale pentru a evita utilizarea abuzivă a datelor.

În principiu, securitatea oricărui sistem informaţional utilizat de entitatea economică, cu atât mai mult noul S.I.F.C.D. pentru externalizarea serviciilor de contabilitate, presupune iniţierea unor măsuri şi proceduri de protecţie şi securitate privind: protejarea activelor; evaluarea riscurilor; identificarea vulnerabilităţilor; implementarea politicilor de securitate a S.I.F.C.D.; măsuri de securitate operaţională; control şi prevenţie.

# **5.3.1. Protejarea activelor entităţilor economice a utilizatorilor de S.I.F.C.D.**

Activele entităţilor economice sunt compuse din elemente de natură materială şi nematerială. De regulă, pentru bunurile de natură materială precum stocurile, produsele şi activele corporale, gestiunea şi controlul acestora se realizează cu oarecare uşurinţă, având la dispoziţie liste de inventar comparabile periodic. Dificultăţi semnificative în gestiunea bunurilor de natură nematerială cum ar fi activele necorporale, ce cuprind în majoritatea cazurilor programele informatice. Unele din aceste active necorporale, achiziţionate fiind, se găsesc înregistrate în evidenţele contabile şi în listele de inventar. Altele, precum cele create în entităţile economice, nu sunt în totalitatea lor înregistrate în conturile entităţii economice. În toate cazurile, legea precizează şi obligă utilizatorii acestor programe informatice de a identifica cu exactitate apartenenţa acestor bunuri şi de a asigura o conservare securizată pe bază de coduri, cu precizarea proprietarului, a editorului, a licenţei de utilizare, eventual a contractelor de cedare a drepturilor de folosire şi/sau de întreţinere.

Evident, bazele de date sau fişierele pentru care nu există înscrisuri asupra proprietarului bunurilor de natura activelor necorporale, nu pot face obiectul unor cedări (cesiuni) sau a unor operaţiuni comerciale. Pentru toate celelalte baze de date existente în evidenţele entităţilor economice aderante la S.I.F.C.D., protecţia activelor este imperativă, intrând parţial sub incidenţa legilor în vigoare, a managerilor de entităţi economice şi a unor salariaţii responsabilizaţi conform fişei individuale a postului.

Concluzionând, securitatea noului S.I.F.C.D. are ca obiectiv clar şi precis de a propune soluţii la nivel organizaţional pentru activele sale sau chiar tehnici adecvate, susceptibile de a proteja informaţiile de orice natură. În toate cazurile trebuie să se asigure confidenţialitatea absolută şi accesul la informaţii doar a persoanelor autorizate în acest sens pentru perimetrul bine determinat.

# **5.3.2. Evaluarea riscurilor entităţilor economice utilizatoare de S.I.F.C.D.**

Utilizarea S.I.F.C.D. permite dezvoltarea activităţilor în reţea cu structurile specializate ale entităţilor economice proprietare, dar şi cu clienţii şi furnizorii, respectiv cu orice partener aflat în relaţie acceptată de administrația generală. Toate aceste schimburi de informaţii generează numeroase riscuri pentru S.I.F.C.D. De aici nevoia entităţilor economice beneficiare de S.I.F.C.D. de a se proteja contra acestor riscuri. Desigur, instrumentele de lucru, amplasamentele spaţiilor pentru birouri, distanţele între punctele de lucru pot oricând accentua expunerea la risc a informaţiilor S.I.F.C.D. De aceea, în exerciţiul atribuţiilor de serviciu, toţi utilizatorii S.I.F.C.D. trebuie să realizeze un compromis între: util şi necesar; nevoia de protecţie; nevoile operaţionale prioritare pentru securitatea informaţiilor; nevoia de mobilitate; disponibilităţile financiare şi posibilităţile tehnice.

Gestiunea riscurilor şi securitatea S.I.F.C.D. trebuie să aibă în vedere faptul că toate demersurile de evaluare a riscurilor se fac în scopul identificării potenţialelor atacuri, ca demers global. având însă în vedere faptul că orice S.I.F.C.D. rămâne expus pe de o parte datorită instrumentelor de lucru utilizate şi pe da altă parte datorită implicării factorului uman, caracterizat prin vulnerabilităţi specifice. În demersul gestiunii riscurilor, evaluarea riscurilor entităţilor economice utilizatoare de un S.I.F.C.D. modernizat rămâne totuşi un element aleatoriu. Evaluarea riscurilor presupune şi cuantificarea impactului asupra rezultatelor entităţilor economice din punct de vedere economic şi financiar. Aceste incidenţe pot produce următoarele efecte (fig. 5.8.): perturbări sau întreruperi în activitatea de producţie a entităţilor economice; pierderea unor pieţe de desfacere; pierderi financiare, de natura instalaţiilor şi echipamentelor şi/sau a tehnologiilor; pierderi de imagine şi/sau de încredere a clienţilor, partenerilor sau chiar a angajaţilor; pierderi de structură în interiorul S.I.F.C.D.

Figura 5.8. Cuantificarea impactului riscurilor asupra entităţilor economice utilizatoare de

După cuantificarea riscurilor, se procedează la analiza riscurilor potenţiale şi probabilitatea de a se produce încadrându-le în calificative: riscuri fără obiect, riscuri slabe, riscuri medii şi riscuri înalte.

#### **5.3.3. Identificarea vulnerabilităţilor S.I.F.C.D.**

Majoritatea autorilor de lucrări ştiinţifice în managementul sistemelor de informaţii consideră următoarele vulnerabilităţi al S.I.F.C.D.:

- lipsa de pregătire profesională a utilizatorului;
- utilizarea unor programe informatice neadecvate sau neadaptate S.I.F.C.D.;
- accesarea aplicaţiilor S.I.F.C.D. de către persoane neautorizate;
- calamităţile naturale sau furturile din gestiunea sistemului informaţional.

În esenţă, securitatea S.I.F.C.D., parte integrantă a securităţii globale a entităţilor economice aderante la S.I.F.C.D., trebuie să protejeze de următoarele forme de atacuri:

- atacuri fizice, de regulă de infrastructură a întregului S.I.F.C.D.;
- atacuri electronice, prin lansarea unor programe informatice sau aplicaţii cu viruşi sau bruiaje;
- atacurile programelor informatice presupune distrugerea fizică a programelor informatice, alterarea fizică datorită stocării sau exploatării în condiţii necorespunzătoare, rea intenţie din partea utilizatorilor;
- intervenţia cu rea intenţie a factorului uman, pentru modificarea informaţiei din naivitate sau motiv de corupţie;
- intervenţia internă a unor persoane ce doresc să aibă informaţii despre resursele semnificative.

Pentru toate vulnerabilităţile şi pentru securitatea noului S.I.F.C.D., entităţile economice trebuie să elaboreze proceduri specifice de protecţie şi securitate.

#### **5.3.4. Implementarea politicilor de securitate a S.I.F.C.D.**

Fiecare entitate economică aderantă la noul S.I.F.C.D. trebuie să-şi redacteze propriul regulament de securitate S.I.F.C.D. şi procedurile asociate pentru a avea asigurată o abordare sistemică şi preventivă a potenţialelor ameninţări generate de riscurile menţionate anterior. Se poate afirma că toate entităţile economice sunt ameninţate de existenţa riscurilor, acestea nu sunt expuse la acelaţi nivel. Anumiţi factori agravanţi, precum:

- volumul şi complexitatea activităţilor;
- evoluţia mondială a sistemelor informaţionale;
- natura şi specificul activităţilor, adesea concurenţiale;
- cultura organizaţională şi experienţa acumulată de entităţile economice în ceea ce priveşte securitatea şi protecţia S.I.F.C.D.

Pachetul de regulamente şi proceduri adoptat de entitatea economică aderantă la noul S.I.F.C.D. reprezintă documentul de referinţă pentru definirea obiectivelor de urmărit în ceea ce priveşte securitatea S.I.F.C.D.. Pentru eficacitatea acestor documente sunt necesare următoarele:

- alegerea celor mai bune metode pentru elaborarea şi implementarea politicilor de securitate S.I.F.C.D.;
- respectarea normelor ISO pentru elaborarea şi implementarea politicilor de securitate S.I.F.C.D.;
- evitarea obstacolelor datorate lipsei de experienţă şi maturitate a personalului implicat în elaborarea şi implementarea politicilor de securitate S.I.F.C.D.;
- identificarea şi completarea, ori de câte ori este nevoie, a bazelor de date cu sensibilitate ridicată sau insuficientă în implementarea S.I.F.C.D.;
- asigurarea unui buget suficient pentru îndeplinirea tuturor obiectivelor noului S.I.F.C.D.;
- realizarea unor studii de constatare a necesităţii realizării unui contract de asigurare externă contra riscurilor pentru noul S.I.F.C.D.

De menţionat că întreg sistemul de implementare a politicilor de securitate a S.I.F.C.D. trebuie ordonanţat într-un ciclu bine protejat de circuit al documentelor care să cuprindă trei secţiuni: planificare; protecţie şi reacţie.

#### **5.3.5. Măsuri de securitate operaţională a S.I.F.C.D.**

Următoarele măsuri de securitate operaţională a S.I.F.C.D. sunt stricte şi obligatorii: codificarea întregului circuit informaţional al S.I.F.C.D.; dubla codificare a activităţilor simetrice; utilizarea codificării publice pentru activităţile asimetrice; autentificarea; semnătura electronică; asigurarea infrastructurii pentru activităţile asimetrice.

*Codificarea circuitului informaţional*, presupune asigurarea următoarelor misiuni de securitate: confidenţialitate; autentificare; integritate.

Toate programele informatice trebuie să aibă ilizibil conţinutul documentelor confidenţiale pentru toţi cei ce nu deţin parola de acces.

*Dubla codificare a activităţilor simetrice*, presupune existenţa a cel puţin două persoane din grupul utilizatorilor care să se pună de acord asupra unei parole de acces în sistem. *Utilizarea codificării publice*, este o practică folosită pentru activităţile asimetrice, pentru care destinatarul este singurul care poate folosi o parolă pentru decodificare.

*Autentificarea*, este de regulă utilizată în comunicările dintre două persoane utilizatoare acceptate de S.I.F.C.D., pentru care fiecare îşi asumă pe rând rolul de interlocutor şi verificator. *Semnătura electronică*, introdusă în anul 2001, permite creşterea securităţii schimburilor efectuate cu poşta electronică. Utilizarea unui certificat electronic permite între altele: autentificarea emitorului; integritatea pachetului de date transmise; evită respingerea schimburilor de date.

*Asigurarea infrastructurii*, este obligatorie pentru procedurile de exploatare şi administrare a certificatului electronic securizat. Toate activităţile asimetrice necesită baze de date complexe şi programe informatice parolate la toate extremităţile reţelelor noului S.I.F.C.D., cu asigurare de schimb de parole.

#### **5.3.6. Controlul şi prevenţia**

Pentru controlul modului de asigurare a securităţii şi prevenirea unor disfuncţionalităţi ale modului de funcţionare şi exploatare a noului S.I.F.C.D. se impun unele măsuri de control şi prevenţie cu caracter permanent legate de: aspecte bugetare; arhitectura tehnică; administrarea procedurilor.

#### **5.3.6.1. Unele aspecte bugetare**

Controlul şi prevenţia noului S.I.F.C.D. din punct de vedere al alocării şi administrării surselor alocate privesc: angajamentul financiar pentru cheltuielile de securitate a S.I.F.C.D.; analiza cantitativă a riscurilor şi analiza calitativă a riscurilor.

*Angajamentul financiar pentru cheltuielile de securitate S.I.F.C.D.,*se stabileşte de regulă la nivel de buget, după ce s-au luat toate măsurile legate de evitarea dispariţiei sau deteriorarea calculatoarelor şi imprimantelor şi a altor materiale cu valoare semnificativă din cadrul logisticii S.I.F.C.D.

*Analiza cantitativă a riscurilor*, permite stabilirea costurilor contra măsurilor de protecţie comparate cu efectele riscului potenţial de dispariţie al echipamentelor de logistică S.I.F.C.D. *Analiza calitativă a riscurilor*, permite stabilirea impactului economico-financiar al urmărilor nefuncţionării noul S.I.F.C.D. la capacitatea prevăzută în proiect, urmare a disfuncţionalităţilor logistice. În fapt, analiza cantitativă a riscurilor permite determinarea unui "risc maximal acceptabil" de S.I.F.C.D. fără impact semnificativ.

#### **5.3.6.2. Arhitectura tehnică**

Securitatea noului S.I.F.C.D. în vederea externalizării serviciilor de contabilitate priveşte şi abordarea aspectelor legate de arhitectura tehnică, respectiv: securitatea bazelor de date şi tratamentul acestora; securitatea comunicaţiilor; securitatea posturilor de muncă; securitatea reţelelor de comunicare; securitatea serverelor.

*Securitatea bazelor de date şi tratamentul acestora*, precum şi a fluxurilor de informaţii impun măsuri de securitate ce sunt reflectate în figura 5.9.

Figura 5.9. Măsuri de securitate a bazelor de date şi a tratamentelor în cadrul

*<sup>(</sup>sursa: prelucrare proprie)*

*Securitatea comunicaţiilor*, priveşte protecţia datelor faţă de pirateria cotidiană şi atacurile de pe Internet asupra programelor informatice. O cercetare viitoare va face obiectul unei comunicări ştiinţifice. *Securitatea posturilor de muncă*, este strict legată de sursele de infectare a sistemului de exploatare din cadrul S.I.F.C.D.. Multiplele aplicaţii anti-virus sunt disponibile şi indispensabile. O măsură de prudenţă importantă pentru securitatea posturilor de muncă o reprezintă o bună gestiune a programelor informatice utilizate în cadrul S.I.F.C.D.

*Securitatea reţelelor de comunicare*, este legată de măsurile luate pentru protecţia reţelelor, între care: limitarea programelor informatice utilizate; filtrarea, separarea şi analiza tuturor intrărilor şi ieşirilor în şi din reţelele S.I.F.C.D.; asocierea unor programe informatice speciale de criptare a informaţiilor. *Securitatea serverelor*, presupune crearea unor zone tampon în zonele de exploatare a noului S.I.F.C.D. şi/sau folosirea aplicaţiilor specializate de protecţie a serverelor.

#### **5.3.6.3. Administrarea procedurilor**

O bună gestiune a procedurilor, permite utilizatorilor o creştere a gradului de prevenţie în vederea asigurării securităţii noului S.I.F.C.D. Principalele măsuri ce se pot lua pentru prevenţia apariţiei riscurilor de exploatare a S.I.F.C.D. sunt următoarele: dezactivarea serviciilor care nu mai sunt strict necesare; deschiderea de conturi individuale şi de grup pentru toţi utilizatorii S.I.F.C.D.; regruparea informaţiilor în fişiere cât de cât accesibile administratorilor; salvarea informaţiilor; verificarea ori de câte ori este cazul a integrităţii fişierelor pentru prevenirea pirateriei; instituirea unui sistem permanent de control al modului de asigurare a prevenţiei; asigurarea continuităţii exploatării noului S.I.F.C.D.; respectarea procedurilor de reluare a activităţilor S.I.F.C.D. după fiecare pană de sistem sau repornire a sistemului.

# **5.4. Utilizarea metodei costurilor standard în procesul de modernizare S.I.F.C.D. pentru externalizarea serviciilor de contabilitate**

După validarea ipotezelor I<sup>2</sup> şi I3, în vederea validării ipotezei I4, respectiv "Externalizarea serviciilor de contabilitate poate deveni un instrument mobilizant pentru activitatea IMM-urilor", am procedat la evaluarea posibilităţilor de lansare a proiectului de modernizare S.I.F.C.D., pentru externalizarea serviciilor de contabilitate.

Până în prezent au fost parcurse următoarele etape: alinierea S.I.F.C.D. la noile strategii ale IMM-urilor; gestiunea noului proiect S.I.F.C.D. şi securitatea noului S.I.F.C.D. pentru externalizarea serviciilor de contabilitate.

Pentru completarea parcursului metodologic propus la capitolul IV, paragraful 4.3., este necesară utilizarea unor metode de contabilitate adecvate pentru implementarea S.I.F.C.D. pentru externalizarea serviciilor de contabilitate.

Structura de producţie actuală a entităţilor economice din România de tip IMM-uri, oferă o diversitate de modele şi metode de conducere a contabilităţii financiare şi de gestiune. Aparent, toate metodele de calculaţie folosite de aceste entităţi economice, implicit cele alese pentru studiul de caz pentru această cercetare ştiinţifică, par a fi metode adecvate, bine alese pentru cunoașterea şi înregistrarea operativă a costurilor efective. Comparând totuşi, realităţile oferite de înregistrările operaţiilor economico-financiare cu propunerea de modernizare a S.I.F.C.D. pentru externalizarea serviciilor de contabilitate constatăm avantajele multiple ale utilizării metodei costurilor standard pentru aceste entităţi economice alese pentru implementarea proiectului propus.

Metoda standard cost este o metodă de calcul a costurilor previzionale şi de urmărire a procesului de producţie din entităţile economice. Cu ajutorul acestei metode de calculaţie a costurilor se pot stabili costurile de producţie cu anticipaţie, realizându-se un control bugetar al costurilor prin determinarea abaterilor costurilor efective faţă de cele prestabilite<sup>116</sup> .

Conform metodei standard cost abaterile costurilor efective se pot determina atât pe feluri cât şi pe cauze, de fiecare dată, în funcţie de nevoile entităţilor economice de a folosi acest instrument de investigaţie şi de previziune a costurilor. De regulă, conducerile entităţilor economice apelează la postcalcul pentru a cunoaște în detaliu acţiunea factorilor determinanţi care conduc fie la înregistrarea de economii, fie la înregistrarea de depăşiri de costuri faţă de costurile antecalculate. De aici, se constată necesitatea organizării postcalculului şi a cunoaşterii acelor factori cu acţiune pozitivă asupra reducerii costurilor de producţie sau de eliminare a acelor factori cu impact negativ asupra costurilor de producţie.

De asemenea, conform metodei standard cost, costurile de producţie unitare se calculează cu anticipaţie, utilizând mărimi prestabilite. La finele fiecărei perioade de înregistrare în contabilitate a cheltuielilor efective ocazionate de operaţiile economico-

<sup>116</sup> *Marin, R., M., Using Standard Cost Accounting to Modernize the Corporate Information System*

financiare se procedează la compararea acestora cu costurile standard, urmând să se stabilească abaterile în funcţie de locuri sau cauze.

#### **5.4.1. Stabilirea costurilor standard bazate pe norme interne**

Caracteristica generală a metodei standard cost este dată de utilizarea standardelor ca şi costuri reale sau costuri normate de producţie. Metoda standard cost se bazează pe o singură calculaţie a costurilor standard şi pe abaterile constatate între cheltuielile efective şi cele standard. Pe întreg ciclul de producţie pentru care se utilizează metoda standard cost se realizează o analiză permanentă a costurilor bazată pe raţionalizare. Elementele semnificative folosite pentru raţionalizarea costurilor au la bază normele standard şi controlul permanent al costurilor. Determinarea costului standard este susţinută de două criterii: motivarea şi acceptarea. *Motivarea*, presupune ca standardul să aibă tendinţa de atingere a performanţei într-o anumită perioadă bine determinată. *Acceptarea*, este criteriul cu atât mai relevant cu cât procedura de negociere este utilizată mai mult pentru elaborarea standardului prin negociere.

Pentru stabilirea costurilor standard bazate *pe norme interne,* trebuie identificate părţile repetitive şi stabilite modalităţile de realizare a produselor, lucrărilor şi serviciilor. În esenţă, trebuie stabilită clar şi concis relaţia de cauzalitate între eforturi şi performanţă şi identificarea acelor indicatori pentru aprecierea rezultatelor aşteptate.

Funcțiile entităţilor economice au determinat clasificarea costurilor standard astfel:

- standardele activităţii de distribuţie;
- standardele activităţii administrative;
- standardele pentru materiale utilizate în producţie;
- standardele de manoperă, la rândul lor compuse din standarde de timp şi standarde de salarizare;
- standardele de cheltuieli directe de utilizare a utilajelor;
- standardele costurilor indirecte de producţie.

# **5.4.2. Utilizarea metodei standard cost unic pentru modernizarea S.I.F.C.D.**

Metoda standard cost unic se recomandă a fi cea mai potrivită, între metodele de calculaţie a costurilor standard bazate pe norme interne, pentru modernizarea fluxului informaţional al entităţii economice în varianta în care există opțiunea de externalizare a serviciilor de contabilitate.

Utilizarea acestei metode prezintă unele avantaje, respectiv (fig. 5.10.):

- permite efectuarea cu uşurinţă a controlului bugetar operaţional privind consumul de resurse;
- permite stabilirea permanentă şi completă a abaterilor de costuri pe întreg ciclul de activitate;
- dispunem de informaţii operaţionale, nu doar la finele perioadei de gestiune pentru raportarea financiară, ci în mod permanent, atât la nivelul evidenţei tehnicooperative curente cât şi în contabilitatea financiară şi de gestiune, la nivel global, dar şi la nivel de fiecare produs, lucrare sau serviciu, cauze sau locuri de realizare a lor;
- avem o imagine clară şi precisă asupra repartizării costurilor de producţie şi a rezultatelor financiare.

Figura 5.10. Avantajele utilizării metodei standard cost unic pentru modernizarea S.I.F.C.D.

*(sursa: prelucrare proprie)*

În cadrul metodei standard cost unic, contul "Producţia", desfăşurat în analitic pe centre de cheltuieli şi pe articole de calculaţie, se debitează cu materiale consumabile de manoperă şi cheltuieli de regie, evaluate la costuri standard şi se creditează cu costurile standard aferente produselor finite obţinute în procesul de producţie. Se propune, pentru organizarea contabilităţii de gestiune în cadrul entităţii economice analizată, folosirea contului de calculaţie 921 " Cheltuielile activităţii de bază" care să funcţioneze la fel ca şi contul "Producţia".

Abaterile se calculează în cadrul fiecărui articol de calculaţie, pe cauze şi se înregistrează în conturile de "Abateri", care se deschid în analitic în mod similar cu contul "Producţia" cu care funcţionează în paralel, dar şi pe cauze, în cadrul fiecărui articol de calculaţie.

Conturile de abateri se debitează cu depăşirile stabilite faţă de conturile standard şi se creditează cu economiile faţă de aceste costuri. Soldurile lor se virează la sfârşitul perioadei de gestiune în contul de "Profit şi pierdere". Se propune, pentru organizarea contabilităţii de gestiune în cadrul entităţii economice analizată, folosirea contului de calculaţie 903 "Decontări interne privind abaterile" care să funcţioneze la fel ca şi contul "Producţia".

Contul 921 "Cheltuielile activităţii de bază" este defalcat în analitic pe fiecare secţie de producţie, iar în cadrul acestora pe articole de calculaţie specifice metodei standard cost: materii prime, şi materiale directe, manoperă directă şi costuri de regie.

Contul 923 "Cheltuieli indirecte de producţie" este defalcat în analitic pe fiecare secţie de bază.

Pentru sectorul administrativ şi de conducere cheltuielile se vor colecta cu ajutorul contului 924 "Cheltuieli generale de administraţie". De asemenea, colectarea cheltuielilor ocazionate de sectorul desfacere, se va realiza cu ajutorul contului 925 "Cheltuieli de desfacere".

Prin colectarea cheltuielilor de producţie cu ajutorul conturilor de calculaţie, dezvoltarea pe structuri analitice, în concordanţă cu metoda standard cost unic, se creează posibilitatea de a furniza conducerii informaţii cu privire la cheltuielile ocazionate de principalele sectoare de activitate ale întreprinderii – de producţie, de administraţie şi de conducere şi desfacere – pentru a putea controla activitatea fiecărui sector în parte.

În condiţiile externalizării serviciilor de contabilitate toate informaţiile vor fi livrabile oferite de firmele de specialitate cu care s-a încheiat contractul de prestări servicii în acest sens, respectând noul S.I.F.C.D.

# **5.4.3. Monografie pentru organizarea contabilităţii cheltuielilor potrivit metodei standard cost unic conform S.I.F.C.D.**

A. Înregistrarea în contabilitate a consumului de materii prime şi materiale diverse:

1. Înregistrarea în contabilitate.

2. Înregistrarea în contabilitate.

*Secţia nr. 1 ..n*

Urmare a înregistrărilor efectuate, sumele se înscriu în fişele sintetice şi analitice ale conturilor 921 "Cheltuielile activităţii de bază" şi 903 "Decontări interne privind abaterile", cu reflectare pe cauze.

B. Înregistrarea în contabilitate a manoperei directe.

Înregistrarea în contabilitatea de gestiune a cheltuielilor cu manopera directă se face la costul standard, în baza "Raportului privind abaterile de la costurile standard", la nivelul Secţiei nr.1 (1…n) prin debitarea contului 921 "Cheltuielile activităţii de bază" – analitic Secţia nr. 1 (1…n) şi creditarea contului 901 "Decontări interne privind cheltuielile" conform centralizatorului ştatelor de plată.

În baza aceluiaşi "Raport privind abaterile de la costurile standard", la nivelul Secţia nr. 1 (1…n), se înregistrează în contabilitatea de gestiune abaterile de la standardele de manoperă directă, prin debitarea contului 903 "Decontări interne privind abaterile" şi creditând contul 901 "Decontări interne privind cheltuielile".

4. Înregistrarea în contabilitate a abaterilor de la standardele de manoperă directă.

Urmare a înregistrărilor efectuate sumele se înscriu în fişele sintetice şi analitice ale conturilor 921 "Cheltuielile activităţii de bază" şi 903 "Decontări interne privind abaterile", cu reflectare pe cauze.

C. Înregistrarea în contabilitate a cheltuielilor de regie

Costurile de regie cuprind următoarele: cheltuieli indirecte de secţie; cheltuieli generale de administraţie şi cheltuieli de desfacere. În funcţie de natura cheltuielilor de regie efective, se folosesc documentele justificative adecvate.

5. Înregistrarea în contabilitatea a cheltuielilor indirecte de secţie

6. Înregistrarea în contabilitatea a abaterilor de la cheltuielile indirecte de secţie

Urmare a înregistrărilor efectuate sumele se înscriu în fişele sintetice şi analitice ale conturilor 923 "Cheltuieli indirecte de producţie" şi 903 "Decontări interne privind abaterile", cu reflectare pe cauze.

Cheltuielile generale de administraţie se contabilizează în cazul metodei standard cost unic, cu ajutorul contului 924 "Cheltuieli generale de administraţie", care se debitează în cursul lunii cu cheltuielile standard, prin creditul contului 901 "Decontări interne privind cheltuielile" şi se creditează la finele lunii prin debitul contului 921 "Cheltuielile activităţii de bază". Abaterile de la costurile standard se contabilizează cu ajutorul contului 903 "Decontări interne privind abaterile" – analitic Administraţia generală, ce se repartizează la finele lunii asupra conturilor de abateri analitice pe secţii. Înregistrarea în contabilitatea de gestiune a cheltuielilor generale de administraţie se face în baza "Raportului privind abaterile de la cheltuielile de regie a secţiei" la nivelul Secţiei *nr. 1 ..n*, astfel:

#### 7. Înregistrarea în contabilitate a cheltuielilor generale de administrație.

Cheltuielile de desfacere standard se înregistrează lunar cu ajutorul contului 925 " Cheltuieli de desfacere", care se debitează în cursul lunii cu cheltuielile standard, prin creditul contului

901 " Decontări interne privind cheltuielile" şi se creditează la finele lunii prin debitul contului 921 " Cheltuielile activităţii de bază" dezvoltat în analitice pe secţii. Abaterile de la costurile standard se contabilizează cu ajutorul contului 903 "Decontări interne privind abaterile" – analitic desfacere, ce se reportează la finele lunii asupra conturilor de abateri deschise pe secţii.

Înregistrarea în contabilitatea de gestiune a cheltuielilor de desfacere se face în baza " Raportului privind abaterea de cheltuieli de desfacere a secţiei" la nivelul Secţiei nr. *1 ..n*, astfel:

8. Înregistrarea în contabilitate a cheltuielilor de desfacere.

În cazul metodei standard cost unic, pentru repartizarea cheltuielilor de regie se foloseşte coeficientul unic sau global.

Înregistrarea în contabilitatea de gestiune a repartizării cheltuielilor indirecte de secţie asupra cheltuielilor activităţii de bază se face la cost standard pentru fiecare secţie în parte prin debitarea contului 921 "Cheltuielile activităţii de bază" – costuri de regie, dezvoltat pe analitice şi creditarea contului 923 "Cheltuieli indirecte de producţie" – dezvoltat pe analitice.

În cazul Secţiei nr. *1 ..n*, înregistrarea în contabilitate se realizează astfel:

9. Înregistrarea în contabilitate a cheltuielilor de regie.

După această formulă contabilă, contul 923 "Cheltuieli indirecte de producţie" – analitic Secţia nr. *1 ..n*, se soldează

Repartizarea cheltuielilor generale de administraţie asupra costului secţiilor se face în baza "Situaţiei de repartizare a cheluielilor generale de administraţie" prin debitarea contului 921 "Cheluielile activităţii de bază" - costuri de regie, deschis pentru fiecare secţie şi creditarea contului 924 "Cheltuieli generale de administraţie".

În cazul secţiei nr. *1 ..n*, în contabilitate se realizează astfel:

Repartizarea cheltuielilor generale de administraţie asupra costului secţiilor se face în baza "Situaţiei de repartizare a cheluielilor generale de administraţie" prin debitarea contului 921 "Cheluielile activităţii de bază" - costuri de regie, deschis pentru fiecare secţie şi creditarea contului 924 "Cheltuieli generale de administraţie".

În cazul secţiei nr. 1 …n în contabilitate se realizează astfel:

10. Înregistrarea în contabilitatea de gestiune

Concomitent, se procedează la repartizarea abaterilor de la cheltuielile generale de administraţie standard, prin debitarea conturilor de abateri deschise pentru secţii şi creditarea contului de abateri la nivel de administraţie, astfel:

11. Înregistrarea în contabilitate:

La finele perioadei de gestiune are loc repartizarea cheltuielilor de desfacere şi a abaterilor aferente acestora asupra costului secţiilor de bază.

12. Înregistrarea în contabilitate a operaţiei de repartizare a cheltuielilor de desfacere se face prin debitarea contului 921 "Cheltuielile activităţii de bază", cont de regie deschis pentru fiecare secţie şi creditarea contului 925 "Cheltuieli de desfacere", costuri standard, astfel:

13. Concomitent se procedează la repartizarea abaterilor de la cheltuielile de desfacere standard, prin debitarea conturilor de abateri deschise pentru secţii şi creditarea contului de abateri la nivel de desfacere, asfel:

Analitic: 903 "Sectia nr. 1

…n"

În urma acestor înregistrări conturile 925 "Cheltuieli de desfacere" şi 903 "Decontări interne privind abaterile" – analitic desfacere, se soldează. La finele acestor înregistrări, prin însumarea cheltuielilor înregistrate în fisele de postcalcul se obține costul complet efectiv al producţiei.

Având în vedere modernizarea S.I.F.C.D. în vederea externalizării serviciilor de contabilitate care a condus la îndeplinirea majorităţii condiţiilor impuse de procedura de confirmare a *I4, respectiv " Externalizarea serviciilor de contabilitate poate deveni un instrument mobilizant pentru activitatea IMM-urilor" rezultă validarea integrală a acestei ipoteze.* Cu alte cuvinte, având toate cele patru ipoteze privind cercetarea ştiinţifică confirmate, putem spune că obiectivele tezei de doctorat "Organizarea sistemului informaţional financiar-contabil pentru externalizarea contabilităţii IMM-urilor din regiune Sud Muntenia " sunt atinse.

# **CONCLUZII ALE CERCETĂRII ŞTIINŢIFICE PRIVIND ORGANIZAREA SISTEMULUI INFORMAŢIONAL FINANCIAR – CONTABIL PENTRU EXTERNALIZAREA CONTABILITĂŢII ÎN CADRUL IMM – URILOR DIN REGIUNEA SUD MUNTENIA"**

#### **1. Concluzii generale ale cercetării ştiinţifice**

Concurența acerbă impune alinierea tuturor entităților economice, dar mai ales a IMM-urilor, la noile tehnologii informaționale și de comunicație, în vederea creșterii calității produselor, lucrărilor și serviciilor. Managementul entităților economice se bazează din ce în ce mai mult pe decizii bine fundamentate, luate în timp util și în conformitate cu realitatea obiectivă. Creșterea completivității are la bază perfecționarea fluxurilor și a circuitelor informaționale. Modernizarea și restructurarea economiei generează o creștere a nivelului de informație în sfera financiar-contabilă, de unde și creșterea rolului și a misiunii contabilității, respectiv a sistemului informațional financiar-contabil ca și componentă a sistemului informațional al entității economice. Pentru realizarea unui management performant entitatea economică trebuie să dispună de un sistem informațional performant, bazat pe un sistem informațional financiar-contabil durabil.

Entitățile economice de tipul întreprinderilor mici şi mijlocii au ca obiect de activitate preponderent producerea de bunuri, lucrări sau servicii, pentru a căror exigență de organizare a producției, dispun de sisteme de producție. În vederea definirii şi atingerii obiectivelor propuse, sistemele de producție trebuie pilotate cu ajutorul unor sisteme de pilotaj. În cazul, în care se constată abateri de la orice program de producție, sistemul de pilotaj facilitează luarea deciziilor pertinente prin intermediul resurselor umane pentru normalizarea situațiilor. Pentru buna funcționare, sistemul de pilotaj are nevoie de un instrument ajutător, denumit sistem informațional.

Buna funcționare a sistemelor de gestiune în entitățile economice presupune asigurarea unui foarte bun management al sistemului informațional. Având în vedere faptul că toate sistemele de gestiune interne sunt generatoare de informație contabilă, este evident că un sistem informațional financiar-contabil performant şi durabil, trebuie să se bazeze pe aceste surse importante de informații financiar-contabile. O decizie strategică integrată privind dezvoltarea unui sistem informațional financiar-contabil durabil priveşte şi dimensiunea informaticii în cadrul acestuia. Prin urmare este necesar ca managerii întreprinderilor să acorde o importanţă adecvată sistemelor de informaţionale financiar - contabile, prin integrarea informaticii în cadrul acestor sisteme.

În principiu, conducerea unui proiect de acest gen presupune derularea unor acţiuni de proiectare, organizare, planificare, motivare, arbitraj şi control. Un rol important în realizarea unui asemenea proiect îl reprezintă resursele umane implicate, ţinând cont de necesitatea definirii clare şi concrete a responsabilităţilor fiecărui membru al echipei manageriale. La demararea unui proiect S.I.F.C.D. trebuie stabilite reguli, regulamente şi norme aplicabile pe tot parcursul derulării proiectului, în vederea asigurării coerenţei în acţiune şi a unei capacităţi ridicate de comunicare, precum şi o bună stabilitate a staff-ului proiectului. Toate aceste cerinţe sunt necesare pentru atingerea obiectivului final, respectiv realizarea proiectului S.I.F.C.D. Principalele exigenţe ce se impun pentru realizarea unui proiect S.I.F.C.D. sunt: identificarea obiectivelor şi a condiţiilor de derulare a proiectului, a resurselor economice şi evaluării acestora; stabilirea etapelor de derularea a proiectelor, a regulilor de modulare a proiectului şi a regulilor de gestiune a resurselor, precum şi a procedurilor pentru gestiunea riscurilor; stabilirea regulilor de pilotaj al proiectului, a politicilor de comunicare şi a graficului de execuţie pentru atingerea obiectivelor, precum şi elaborarea regulilor de finalizare şi închidere a proiectului.

În cazul în care proiectul se realizează în scopul externalizării serviciilor de contabilitate financiară şi de gestiune este de preferat să se asocieze viitorul prestator de servicii încă din această etapă de proiectare şi de construcţie a noului sistem S.I.F.C.D., lucrând ca şi parteneri, varianta în care apare necesară o structură de arbitraj care să funcţioneze atâta timp cât funcţionează proiectul.

Managementul proiectului S.I.F.C.D. se realizează, de regulă, după procedurile generale specifice unor astfel de proiecte, grupate după un anumit tip de inventar sub denumirea de "Metodologie de conducere a proiectului". Numeroase reguli stabilite vin să formalizeze procedurile specifice metodologiei de conducere a proiectului şi privesc determinări, evaluări şi verificări de condiţii, mijloace, resurse şi costuri. Acest filtru impus de managementul proiectului permite verificarea articol cu articol a tuturor acţiunilor prevăzute în structura proiectului S.I.F.C.D. Procesul de relaţionare a funcţiei informatice cu S.I.F.C.D. presupune şi reabilitarea tehnologică şi de resurse umane a celor două tipuri de activităţi indispensabile unui sistem informatic: activităţile de tip "Front Office" şi activităţile de tip "Back Office". Un bun echilibru între cele două activităţi generează omogenitate a funcţiei informatice, conduce la optimizarea costurilor şi la creşterea calităţii serviciilor în detrimentul serviciilor similare de proximitate şi beneficiul imediat al clienţilor care consideră că serviciile informatice răspund greu nevoilor şi cerinţelor acestora. Principalele activităţi ale funcţiei informatice bine integrate într-un S.I.F.C.D. sunt următoarele: definesc strategia entităţii economice, participă la construcţia unui S.I.F.C.D., exploatează şi menţin S.I.F.C.D., respectiv pilotează activitatea informatică.

Deşi, responsabilii entităţilor economice româneşti, în marea lor majoritate, nu îşi adresează întrebarea în mod curent dacă informatica poate contribui la performanţa întreprinderii, oricine poate constata că aceasta favorizează eficacitatea şi performanţa întreprinderii, cu atât mai mult dacă este bine integrată în sistemul informaţional financiarcontabil al întreprinderii. Tratamentul informaticii, văzut în interiorul entităţilor economice, este surprinzător de pasiv, am putea spune chiar şocant faţă de realitățile reliefate prin statistici. În general, în întreprinderile româneşti şi în particular în IMM-urile din regiunea de dezvoltare economică sud Muntenia există o oarecare iniţiativă privind echiparea administraţiei cu tehnologie informatică, determinată de nevoia de modernitate, dar şi de informaţie operativă şi relevantă în actul managerial. Problema cheie o reprezintă finalitatea acestor investiţii care de cele mai multe ori nu generează plus de valoare din multiple motive: absenţa specialiştilor în servicii informatice; lipsa proiectelor informatice; neelaborarea bugetelor informatice; inexistenţa interesului responsabililor de întreprinderi în organizarea funcţiei informatice.

Discutând cu unii responsabili de întreprinderi despre arhitectura informaticii în întreprinderile lor, aceştia se plâng de regulă de calitatea expertizei informaticienilor, de numărul informaticienilor destul de ridicat şi de calitatea relaţiilor acestora cu restul specialiştilor din întreprinderi. Desigur, instalarea unor relaţii constructive între specialiştii aceleiaşi întreprinderi se impune ca o necesitate, dar numeroase alte probleme trebuiesc soluţionate, pe termen scurt şi mediu, pentru a face ca sistemul informatic al întreprinderii să funcţioneze integrat în sistemul informaţional financiar-contabil, respectiv: *gestiunea proiectelor*, trebuie stabilite proceduri de pregătire a proiectelor şi de derulare a lor în timp, stabilind rolul şi atribuţiile fiecărui actor participant în proiect; *pilotajul activităţii informatice,* trebuie stabilite zonele de activitate informatică din întreprindere, modalităţile de măsurare a performanţelor informaticii şi parcursul procesului decizional; *viziune în echiparea cu tehnologie informatică,* trebuie stabilite domeniile de activitate acoperite de un potenţial S.I.F.C.D.; *viziune în stabilirea priorităților informatice,* trebuie susţinute programele strategice şi programele operaţionale ale întreprinderii, însoţite de bugetele de investiţii acoperitoare. Odată rezolvate aceste probleme la nivelul entităţilor economice, se

poate spune că sistemul informatic poate asigura un echilibru de acţiune pentru susţinerea strategiei actuale a întreprinderii. Se pune întrebarea mai departe, dacă entitatea economică doreşte să-şi redefinească rolul şi responsabilităţile în organizaţie, stabilind noi raporturi între părţi. În situaţie afirmativă, lansarea unui nou proiect strategic se impune doar după o bună documentare ce poate confirma fezabilitatea şi durabilitatea acestei acţiuni.

În cadrul noului proiect S.I.F.C.D., pilotajul funcţiei informatice priveşte pe de o parte resursele umane, respectiv informaticienii sistemului informatic, iar pe de altă parte pilotajul priveşte instrumentele de lucru utilizate pentru realizarea programului strategic al întreprinderii, respectiv de înţelegere de către toţi actorii a noutăților aduse de tehnologia informaţiei. Pentru a ne informa asupra impactului arhitecturii informatice şi rolul acesteia în cadrul S.I.F.C.D., dar şi în ce priveşte pilotajul funcţiei informatice în vederea dezvoltării actualului proiect S.I.F.C.D., am procedat la realizarea unui studiu de caz, respectiv o anchetă de teren, pe baza unui chestionar cu 10 întrebări, adresate unui eşantion de 330 de persoane, din 30 de întreprinderi pentru care am înregistrat 260 respondenţi din 30 de întreprinderi. Pentru a prelucra mai uşor informaţiile, cei 260 respondenţi din cele 30 de întreprinderi au fost regrupaţi într-o primă etapă în 3 grupuri: G1 (1 – 8 respondenţi), G2 (9 – 14 respondenţi) şi G3 (15 – 18 respondenţi).

La prima întrebare din chestionar, un număr de 183 de respondenţi, reprezentând 70,98%, consideră rolul sistemului informaţional ca fiind foarte mare, în timp ce la întrebarea a doua, unu număr de 188 de respondenţi, reprezentând 72,30%, consideră rolul sistemului informatic ca fiind foarte mare. Mai puţini respondenţi, respectiv 175, reprezentând 67,30%, privesc ca necesară integrarea informaticii în sistemul informaţional, drept răspuns la întrebarea a treia. La întrebarea a patra din chestionar, un număr de 160 respondenţi, reprezentând 61,53%, sunt de părere că responsabilii întreprinderilor acordă importanţă sistemului informaţional, dar la următoarea întrebare doar 158 de respondenţi, reprezentând 60,76%, consideră că responsabilii întreprinderilor acordă importanţă arhitecturii informatice. La întrebarea a şasea 198 de respondenţi, reprezentând 76,15%, se pronunţă pentru necesitatea dezvoltării unui S.I.F.C.D., respectiv la întrebarea a şaptea 210 respondenţi, reprezentând 80,76 %, consideră necesară dezvoltarea unui S.I.F.C.D. La întrebarea a opta 210 respondenţi, reprezentând 80,78%, afirmă că este necesară acumularea competenţelor informatice de către toţi actorii S.I.F.C.D. La întrebarea a noua 199 respondenţi, reprezentând 76,53%, sunt pentru externalizarea serviciilor de contabilitate. La întrebarea a zecea 215 respondenţi, reprezentând 82,69%, consideră foarte mare nivelul calităţii noului S.I.F.C.D.

În aceste condiţii se constată necesitatea realizării unui proiect S.I.F.C.D., având ca obiectiv principal pilotajul performanței sistemului informaţional financiar-contabil, în coerenţă cu strategia şi priorităţile entității economice. De asemenea, pilotajul sistemului informatic integrat în S.I.F.C.D. priveşte toate funcţiile întreprinderii. Realizarea pilotajului se poate face utilizând instrumente de lucru care să permită obţinerea soluţiilor aşteptate.

Pentru a asigura un buget necesar funcţiei informatice integrată în proiectul S.I.F.C.D. este nevoie ca pe parcurs să se ţină în vedere reducerea şi chiar optimizarea costurilor alocate în proiect. Cheltuielile funcţiei informatice în entitatea economică sunt repartizate de regulă pe următoarele posturi principale: cheltuieli cu personalul intern implicat direct în lucrările sistemului informatic; prestări de servicii; costuri cu cheltuielile materiale, inclusiv programe informatice; costuri legate de nivelul tehnic informatic;costuri de reţea; costuri cu aplicaţiile şi costurile cu instrumentele de lucru. Acestor cheltuieli directe li se adaugă costurile indirecte realizate la nivel de entitate economică, ce pot fi 15-20 %. Reducerea acestor categorii de costuri este posibilă printr-o analiză de structură post pe post şi o raţionalizare a organizării întregului proiect.

În procesul de proiectare a noului S.I.F.C.D. informaţia financiar – contabilă rămâne elementul principal supus prelucrării. Scopul noului sistem creat S.I.F.C.D. este pe de o parte de a confirma ipoteza lansată, problemă realizată integral, dar şi de a asigura informaţii de calitate, în timp real, cu privire la modul de desfăşurare a proceselor în interiorul întreprinderii şi în relaţiile cu terţii.

Noul S.I.F.C.D. permite scurtarea anumitor circuite, eliminarea erorilor umane şi implementarea informaţiei financiar – contabile într-o reţea internă. Noul S.I.F.C.D. ajută la întreţinerea comunicării între serviciile întreprinderii şi facilitează interpretarea informaţiilor financiar – contabile. De asemenea, odată pus la punct noul S.I.F.C.D. se poate deschide o nouă direcţie de acţiune în vederea modernizării sistemului informaţional al întreprinderii prin externalizarea serviciilor de contabilitate financiară şi de gestiune. Îmbunătățirea gestiunii sistemului informatic integrat S.I.F.C.D se poate realiza și prin externalizarea serviciilor informatice, în cazul de față a serviciilor preponderente în cadrul sistemului, respectiv a serviciilor de contabilitate financiară și de gestiune.

Evident, scopul principal al externalizării acestor categorii de servicii este de a crea valoare adăugată S.I.F.C.D și de a genera beneficii suplimentare entităților economice aplicante. Pe ansamblu, externalizarea serviciilor informatice face să crească capacitatea de adaptare la mediu a entității economice.

Principalele modele de externalizare a serviciilor informatice aplicate de entitățile economice sunt următoarele: modele de externalizarea serviciilor informatice pentru reducerea costurilor; modele de externalizarea serviciilor informatice pentru transformarea categoriilor de servicii informatice, în vederea adaptării entității economice la mediul său înconjurător; modele de externalizarea serviciilor informatice pentru creșterea performanțelor funcțiilor delegate unor terțe persoane prestatoare de servicii.

Oricare model de externalizare a serviciilor informatice este ales de entitatea economică, reușita spre un parcurs de S.I.F.C.D. se realizează doar printr-un proces de tranziție bine pregătit, în termeni de ajustări predefinite externalizării și de determinare a unui echilibru de cheltuieli. Urmare a abordărilor realizate privind: organizarea funcţiei informatice în cadrul S.I.F.C.D.; studiul de caz privind pilotajul funcţiei informatice în cadrul S.I.F.C.D.; gestiunea sistemului informatic integrat S.I.F.C.D., rezultă că ipoteza (I1) *"Sistemul informațional financiar-contabil durabil poate fi un vector al performanței și progresului entității economice prin integrarea informaticii și cu aportul resurselor umane" este validată integral.*

Între factorii cheie pentru reuşita unui proiect de externalizare a serviciilor de contabilitate distingem alegerea tipului de servicii externalizate ce corespunde întotdeauna unei logici adaptate obiectivelor strategice urmărite de entitatea economică. Piaţa prestatorilor de servicii externalizate cunoaşte următoarele tipuri principale: specialişti pentru o funcţie a entităţii economice; specialişti pentru un sector de activitate al entităţii economice; societăţi de consiliere în probleme de contabilitate specializate în externalizarea serviciilor de contabilitate. Conceperea şi punerea în practică a unei externalizări necesită o strategie clară şi mijloace scrise. Externalizarea serviciilor presupune identificarea operaţiilor specifice pe care o entitate economică le poate efectua pe plan intern şi găsirea unei societăţi partenere prestatoare de servicii, care să facă acelaşi gen de operaţiuni, după care să integreze informaţiile obţinute în cele ale entităţii economice beneficiare.

Externalizarea serviciilor poate fi însoţită şi de transferul personalului şi respectiv al echipamentelor către prestatorul activităţii preluate. De fapt, externalizarea serviciilor nu presupune o cedare propriu-zisă a activităţii, ea serveşte doar îmbunătăţirii activităţii entităţii economice beneficiare. De regulă, externalizarea unor procese sau activităţi nu poate decât să crească performanţele entităţii economice, iar în cazul unor eşecuri, acestea se datorează faptului că externalizarea serviciilor nu a fost realizată corect.

Punerea la punct a unui S.I.F.C.D. înseamnă, cu alte cuvinte, adoptarea unui management performant ce poate conduce la rentabilitatea entității economice. Cu atât mai mult, sistemul informatic integrat în S.I.F.C.D., implicat într-un proiect de externalizarea serviciilor de contabilitate, contribuie la rentabilitatea economică a entității economice.

Urmare a unei analize efectuate pe un eșantion format din 14 IMM - uri din regiunea Sud Muntenia, pe baza informațiilor din bilanțurile anuale ale acestor entități economice, constatăm înregistrarea de cheltuieli realizate de S.I.F.C.D. respectiv între 9,6% și 21,3% în totalul cheltuielilor indirecte și generale. Menționăm că sectoarele de activitate vizate au fost: servicii financiar-contabile; servicii de comunicație-media; servicii utilitare; servicii de distribuție; servicii nefinanciare; industrie; transport

Decizia de externalizare a serviciilor de contabilitate financiară și de gestiune, influențează diferențiat în funcție de sectorul de activitate al entităților economice, reducerea costurilor de capital pentru dotări cu echipamente și materiale informatice.

Astfel, dacă media ponderată a cheltuielilor generale și indirecte este de 15,10 %, cea pentru funcția informatică de 4,91%, iar cea pentru echipamente și materiale informatice fiind de 2,77%, rezultă în condițiile externalizării serviciilor de contabilitate financiară și de gestiune o reducere a cheltuielilor generale și indirecte cu 2,95% și cu aceeași influență de 2,95% pentru funcția informatică, din care cu, 2,22% reducere pentru echipamente și materiale informatice în total cheltuieli generale și indirecte. Diferența dintre 2,95 % și 2,22% reprezintă reducerea de cheltuieli pentru resurse umane (0,73%). Relevantă pentru decizia de externalizare a serviciilor de contabilitate financiară și de gestiune este economia de costuri de 4,91% din totalul cheltuielilor generale și indirecte.

Pentru verificarea ipotezei lansate (I2) "*Externalizarea serviciilor de contabilitate este un instrument mobilizator pentru performanţa IMM – urilor, generând avantaje din punct de vedere al costurilor, dar şi al calităţii serviciilor şi securităţii informaţiilor*", am procedat la realizarea unei cercetări bazate pe chestionar , cu un număr minim de 18 întrebări, adresat unui eşantion de 297 persoane, reprezentând profesioniști contabili şi conducători de IMM – urilor din regiunea Sud Muntenia, respectiv din judeţele Argeş, Călăraşi, Dâmboviţa, Giurgiu, Ialomiţa, Prahova şi Teleorman.

Am considerat relevant pentru cercetarea noastră că distribuţia persoanelor intervievate să acopere în mod echilibrat toate judeţele regiunii. Astfel, ţinând cont de ponderea IMM – urilor pe judeţe, în cadrul Regiunii de Dezvoltare Economică Sud Muntenia care este de 20,07% în judeţul Argeş, 13,00% în judeţul Călăraşi, 12,13% în judeţul Dâmboviţa, 12,42% în judeţul Giurgiu, 12,35% în judeţul Ialomiţa, 19,71% în judeţul Prahova şi 10,32% în judeţul Teleorman.

Am considerat că, reprezentativ pentru stabilirea eşantionului de luat în studiu, să fie 1% din acele IMM – uri care au un minim de 10 salariaţi. Urmare a calculelor efectuate, rezultă un număr de 297 persoane care vor fi intervievate pe bază de chestionar aparţinând unui număr de 99 IMM – uri, respectiv câte 3 persoane pentru fiecare din IMM – urile celor 7 judeţe ale Regiunii Sud Muntenia.

În ceea ce priveşte structura eşantionului de persoane intervievabile, am considerat semnificativ să luăm în calcul 2/3 din entităţile economice, reprezentând 198 persoane din IMM – urile cu peste 50 salariaţi şi respectiv 1/3 din entităţile economice, reprezentând 99 persoane din IMM – uri cu 10 – 49 salariaţi.

Am avut în vedere faptul că chestionarul reprezintă metoda de lucru pentru realizarea demersului ştiinţific, precum şi faptul că forma de cercetare întreprinsă va fi sondajul statistic. Astfel, pentru cercetarea efectuată prin sondaj, eşantionarea reprezintă aceea parte statistică care reflectă principalele trăsături ale colectivităţilor generale supuse studiului, în cazul nostru, IMM – urile din Regiunea de Dezvoltare Economică Sud Muntenia. De menţionat, că, datorită accesibilităţii mari şi a costurilor reduse pentru realizarea studiului propus am folosit eşantionarea neprobabilistică.

Pentru atingerea scopurilor studiului întreprins cu ocazia cercetării ştiinţifice şi pentru proiectarea chestionarului am luat în calcul următoarele caracteristici:

- funcţia ocupată în cadrul entităţii economice: manager general; director financiar contabil; contabil şef; şef serviciu financiar – contabil; şef birou financiar – contabil; şef compartiment economic; economist; contabil;
- domeniul de pregătire: economic; juridic; tehnic; socio uman;
- experienţa în activitate: peste 10 ani; 5 10 ani; 3 5 ani; 1 3 ani; sub 1 an.

IMM-urile ce activează în prezent, într-un mediu de afacerii marcat de complexitate, schimbare şi nevoia de adaptare rapidă la cerinţele pieţei, se concentrează pe competenţa lor principală şi externalizează activităţile care nu sunt considerate critice sau esenţiale pentru diferenţierea companiei, precum: contabilitatea, resursele umane, marketingul, logistica, etc. Entităţile economice se reorientează către externalizarea serviciilor financiar contabile deoarece sunt generate următoarele efecte: i) creşterea gradului de concentrare a atenţiei managementului asupra planurilor strategice şi reducerea atenţiei asupra activităţilor economice cu valoare adăugată redusă; ii) reducerea costurilor de operare şi beneficierea de servicii financiare, sisteme informaţionale şi informatice cu valoare adăugată crescută; iii) îmbunătăţirea controlului financiar şi respectarea reglementărilor; iv) creşterea calităţii proceselor economice prin valorificarea expertizelor furnizorului de servicii financiarcontabile, prin aplicarea celor mai bune practici şi îmbunătățirea continuă a calităţii informaţiilor oferite; v) creşterea flexibilității operaţionale a entităţii economice; vi) minimizarea utilizării capitalului; vii) asigurarea transparenței operaţiunilor.

Pentru verificarea ipotezei lansate (I3) "*Construcţia unui sistem informaţional financiar – contabil durabil, în vederea externalizării serviciilor de contabilitate poate revoluţiona sistemul informaţional al IMM – urilor"*, am procedat la realizarea unei cercetări bazate pe chestionar, cu un număr minim de 16 întrebări adresat unui eşantion de 297 persoane, reprezentând profesionişti contabili şi conducători de IMM – uri din regiunea Sud Muntenia, respectiv din judeţele Argeş, Călăraşi, Giurgiu, Ialomiţa, Prahova şi Teleorman.

Ca şi în cazul construcţiei chestionarului precedent, pentru cercetarea noastră am considerat relevant ca distribuţia persoanelor intervievate să acopere echilibrat judeţele Regiunii de Dezvoltare Economică Sud Muntenia. În continuare, ţinând cont de planurile strategice ale IMM – urilor înfiinţate recent sau chiar în ultimii ani, care figurează în acest moment între acele entităţi economice cu mai puţin de 10 salariaţi sau chiar peste 50 salariaţi, am selectat un număr de 33 asemenea întreprinderi pentru al introduce în eşantionul reprezentativ, cu precizarea că am retras un număr egal de IMM – uri dintre cele cu peste 50 salariaţi, reprezentând eşantionul cu 297 persoane intervievate.

De asemenea, pentru proiectarea chestionarului şi în vederea atingerii scopului studiului de realizat am păstrat aceleaşi caracteristici prevăzute pentru chestionarul anterior, precum şi aceleaşi cerinţe. În toate cazurile, entităţile economice, ce fac obiectul studiului sunt altele decât cele de la precedentul chestionar. Noul chestionar cuprinde 16 întrebări

Demersul cercetării ştiinţifice, efectuat atât în baza documentării ştiinţifice teoretice, precum şi a documentării practice pe baza analizei efectuate asupra chestionarului pentru construcţia S.I.F.C.D. în vederea externalizării serviciilor de contabilitate (C.C. – S.I.F.C.D.), ne conduce la exprimarea opiniei conform căreia, ipoteza lansată (I3) "*Construcţia unui sistem informaţional financiar – contabil durabil, în vederea externalizării serviciilor de contabilitate poate revoluţiona sistemul informaţional al IMM – urilor*" a fost verificată, se validează.

Urmare a cercetărilor realizate în vederea luării deciziilor de externalizare a serviciilor de contabilitate şi de organizare a noului S.I.F.C.D., potrivit demersului cercetării ştiinţifice bazat pe anchetă sub forma de interviu cu ajutorul chestionarului, s-au obţinut rezultatele cercetării ştiinţifice utilizabile şi pentru confirmarea ipotezelor lansate I2 şi I3, respectiv:

**I2:** "externalizarea serviciilor de contabilitate este un instrument mobilizator pentru performanţa IMM – urilor generând avantaje din punct de vedere al costurilor, dar și al calității serviciilor și securității informațiilor";

**I3:** "construcția unui sistem informațional financiar-contabil durabil, în vederea externalizării serviciilor de contabilitate poate revoluționa sistemul informațional al IMM –urilor".

Astfel, din prelucrarea informaţiilor obţinute cu ajutorul chestionarelor în cascadă, rezultă validarea integrală a celor două ipoteze lansate I2 şi I3. Cu alte cuvinte, lansarea deciziei de externalizare a serviciilor financiar – contabile este realizată în urma unei analize pertinente, bazată pe motive întemeiate şi având obiective clar definite. de asemenea, gestionarea procesului de externalizare a serviciilor de contabilitate va trebui să permită interacţiunea unor factori determinanţi ai acestor demers, respectiv: i) evaluarea corectă a dimensiunii şi volumului de activităţi supuse serviciului de externalizare; ii) respectarea unui parcurs metodologic al activităţilor supuse serviciului de externalizare; iii) implicarea tuturor partenerilor; iv) selectarea persoanelor potrivite în cadrul echipelor de exploatare a noului S.I.F.C.D.; v) negocierea avantajoasă a contractului de externalizarea serviciilor de contabilitate; vi) stabilirea unor criterii de măsurare a performanţelor serviciilor de externalizare; vii) administrarea pertinentă a procesului de comunicare în raportul beneficiar furnizor de servicii externalizate.

De asemenea, construcţia unui sistem informaţional financiar-contabil durabil (S.I.F.C.D.), în vederea externalizării serviciilor de contabilitate poate revoluţiona sistemul informaţional al IMM-urilor, dacă se va ţine cont de următoarele condiţii: alinierea S.I.F.C.D. la noile strategii ale IMM-urilor; o bună gestiune a noului proiect S.I.F.C.D.; ordonanţarea proiectului de externalizarea serviciilor de contabilitate; utilizarea unor metode de contabilitate adecvate pentru implementarea S.I.F.C.D. pentru externalizarea serviciilor de contabilitate; utilizarea intranetului; externalizarea funcţiei de arhivare a contabilităţii IMMurilor.

Având în vedere modernizarea S.I.F.C.D. în vederea externalizării serviciilor de contabilitate care a condus la îndeplinirea majorităţii condiţiilor impuse de procedura confirmare a *I4, respectiv " Externalizarea serviciilor de contabilitate poate deveni un instrument mobilizant pentru activitatea IMM-urilor" rezultă validarea integrală a acestei ipoteze.* 

#### **2. Contribuţii proprii**

Consider că cercetarea ştiinţifică realizată pentru susţinerea tezei de doctorat *"Organizarea sistemului informaţional financiar-contabil pentru externalizarea contabilităţii IMM-urilor din regiune Sud Muntenia"* reprezintă o contribuţie semnificativă din punct de vedere teoretic, metodologic şi empiric, pentru perfecţionarea sistemelor informaţionale ale entităţilor economice de natura IMM-urilor, în vederea modernizării continue a S.I.F.C.D. pe de o parte şi a utilizării acestora pentru externalizarea serviciilor de contabilitate ca demers complementar şi interactiv, pe de altă parte.

De asemenea, consider că cercetarea ştiinţifică realizată poate reprezenta un ghid metodologic şi practic pentru entităţile economice sau grupuri de entităţi economice de natura IMM-urilor, care doresc să construiască şi să implementeze un S.I.F.C.D. viabil în vederea externalizării serviciilor de contabilitate.

*Contribuţiile teoretice*, au la bază analiza literaturii de specialitate şi prezentarea conceptelor teoretice şi practice privind organizarea şi funcţionarea unui nou S.I.F.C.D. construit să facă faţă unei noi optici de conducere a contabilităţii financiare şi de gestiune, respectiv externalizarea acestor servicii. Consider semnificativ ca şi aport din punct de vedere al contribuţiilor teoretice următoarele:

- posibilitatea dezvoltării unui S.I.F.C.D. în cadrul IMM-urilor din regiunea Sud-Muntenia;
- oportunitatea dezvoltării unui S.I.F.C.D.;
- necesitatea lansării proiectului de modernizare S.I.F.C.D. în vederea externalizării serviciilor de contabilitate;
- alinierea S.I.F.C.D. la noile strategii ale IMM-urilor;
- securitatea noului S.I.F.C.D. pentru externalizarea serviciilor de contabilitate;
- utilizarea metodei costurilor standard în procesul de modernizare S.I.F.C.D. pentru externalizarea serviciilor de contabilitate.

*Contribuţiile metodologice*, vizează analiza transferului informaţiilor financiarcontabile cu ajutorul funcţiei informatice în cadrul S.I.F.C.D., aplicarea exigenţelor impuse sistemelor de managementul calităţii proiectelor S.I.F.C.D., adaptarea demersului metodologic de conducere a proiectului S.I.F.C.D. şi elaborarea cadrului metodologic de pilotajul proiectului S.I.F.C.D., respectiv:

impactul arhitecturii informatice asupra S.I.F.C.D.;

- externalizarea serviciilor de contabilitate "pol de excelenţă" pentru modernizarea simbiozei între S.I.F.C.D. şi sistemul informatic;
- analiza externalizării contabilităţii din punct de vedere al costurilor;
- analiza externalizării contabilităţii din punct de vedere al calităţii;
- analiza externalizării contabilităţii din punct de vedere al securităţii informaţiei;
- aplicarea exigenţelor sistemelor de managementul calităţii proiectului S.I.F.C.D.;
- metodologia conducerii proiectului S.I.F.C.D.;
- pilotajul operaţional al proiectului S.I.F.C.D.

Menţionăm că toate contribuţiile metodologice din cadrul cercetării ştiinţifice sunt însoţite de tabele şi figuri reprezentative realizate în concepţie proprie.

*Contribuţiile empirice*, privesc utilizarea studiilor de caz pentru obţinerea soluţiilor aşteptate şi a direcţiilor viitoare de cercetare ştiinţifică. O dată stabilite rolul şi responsabilitățile structurilor din entităţile economice aderante la proiectul de schimbare S.I.F.C.D., următoarele contribuţii empirice reprezintă aportul autorului:

- pilotajul funcţiei informatice în cadrul S.I.F.C.D. Ancheta de teren realizată pe bază de chestionar cu 10 întrebări a fost adresată unui eşantion de 330 persoane din 30 entităţi economice. S-a constatat necesitatea realizării unui proiect S.I.F.C.D., având ca obiectiv principal pilotajul performanţei sistemului informaţional financiar-contabil în coerenţă cu strategia şi prioritățile entităţilor economice aderante;
- realizarea cercetărilor în vederea luării deciziilor de externalizare a serviciilor de contabilitate şi de organizare a noului S.I.F.C.D. în acest scop. S-au elaborat două chestionare în cascadă ambele cu câte 297 chestionare. Pentru primul chestionar având ca obiectiv externalizarea serviciilor de contabilitate au fost returnate 260 chestionare viabile, confirmându-se necesitatea externalizării serviciilor de contabilitate în entităţile economice ale eşantionului ales. Pentru al doilea chestionar având ca obiectiv construcţia S.I.F.C.D. în vederea externalizării serviciilor de contabilitate au fost returnate 240 chestionare viabile, confirmânduse necesitatea construcţiei noului S.I.F.C.D. în vederea externalizării serviciilor de contabilitate;
- ordonanţarea proiectului de externalizare a serviciilor de contabilitate, este un proiect cu costuri şi control, având ca scop bine definit externalizarea serviciilor de contabilitate pentru entităţile economice stabilite. După evidenţierea

constrângerilor s-a procedat la ordonanţarea activităţilor S.I.F.C.D., stabilirea drumului critic al activităţilor şi determinarea costului minimal.

Precizăm că, pe parcursul lucrării de cercetare ştiinţifică, întâlnim multe alte contribuţii proprii uşor de remarcat privind: modul de eşalonare şi etapizare a cercetării ştiinţifice; modul de redactare a conţinutului ştiinţific al cercetării ştiinţifice; modul de elaborare a graficelor şi tabelelor; conexiunile între membrii echipei de managementul proiectului S.I.F.C.D.; metoda de contabilitate aleasă pentru implementarea proiectului S.I.F.C.D.

#### **3. Propuneri şi perspective viitoare ale cercetării**

Cercetarea ştiinţifică *"Organizarea sistemului informaţional financiar-contabil pentru externalizarea contabilităţii IMM-urilor din regiune Sud Muntenia"* are unele limite legate de repartizarea activităţilor entităţilor economice aderante la noul S.I.F.C.D. şi la externalizarea serviciilor de contabilitate.

Având în vedere limitele legate de radul de reprezentativitate precizate anterior, unele propuneri legate de perspectivele cercetării ştiinţifice în domeniul fundamental contabilitate pentru modernizarea S.I.F.C.D. în vederea externalizării contabilităţii privesc:

- atragerea unor grupuri semnificative de entităţi economice care să adere la externalizarea serviciilor de contabilitate şi implicit la modernizarea S.I.F.C.D.;
- generalizarea utilizării internetului şi intranetului în IMM-urile din regiunea Sud-Muntenia;
- creşterea capacităţilor administrative şi urbanizarea sistemelor informaţionale a IMM-urilor din regiunea Sud-Muntenia. Prin urbanizare înţelegând creşterea subsistemelor de informaţii aderante la S.I.F.C.D. globalizat;
- externalizarea funcţiilor de stocare şi de arhivare a contabilităţii entităților economice de tip IMM din regiunea Sud-Muntenia;
- adoptarea cadrului legal pentru dezvoltarea serviciilor de externalizare a contabilităţii, stocarea contabilităţii şi arhivarea contabilităţii IMM-urilor.

#### **LISTA FIGURILOR**

- *Figura 1.1.* Structura întreprinderilor pe regiuni de dezvoltare
- *Figura 1.2.* Întreprinderi la 1000 locuitori pe regiuni de dezvoltare
- *Figura 1.3.* Distribuţia structurii întreprinderilor cu peste 250 de salariaţi pe regiuni de dezvoltare
- *Figura 1.4.* Viziune globală privind dinamica activităţii IMM urilor (2011 2016)
- *Figura 1.5.* Viziune analitică privind dinamica activităţii IMM urilor (2011 2016)
- *Figura 1.6.* Performanţele globale ale IMM urilor în anul 2015 comparativ cu 2014
- *Figura 1.7.* Performanţele globale ale IMM urilor în anul 2016 comparativ cu 2015
- *Figura 1.8.* Previzionarea activităţilor IMM urilor din România la nivelul anului 2016
- *Figura 1.9.* Obiectivele IMM urilor perioada 2017 2018
- *Figura 1.10.* Priorităţi manageriale pentru IMM uri perioada 2017 2018
- *Figura 1.11.* Informatizarea IMM urilor la nivelul anului 2016
- *Figura 1.12.* Structura unui sistem informațional global al unui IMM
- *Figura 1.13.* Modelul Operaţiuni Informaţie Decizie
- *Figura 1.14.* Poziţionarea strategică a informaticii în cadrul entităţii economice
- *Figura 2.1.* Organigrama unui sistem informatic durabil
- *Figura 2.2.* Tablou de bord informatic integrat în S.I.F.C.D.
- *Figura. 2.3.* Tablou de bord informatic integrat în S.I.F.C.D.
- *Figura 2.4.* Evoluţia centralizării producţiei informatice în marile entităţi economice
- *Figura 2.5.* Implicarea clientului şi a prestatorului
- *Figura.3.1.* Controlului calităţii unui S.I.F.C.D.
- *Figura 3.2.* Securizarea unui sistem informațional
- *Figura 4.1.* Structura eşantionului pe categorii de entităţi economice
- *Figura 4.2.* Structura eşantionului după vechimea entităților economice
- *Figura 4.3*. Structura eşantionului după forma de organizare
- *Figura 4.4.* Structura eşantionului după domeniul de activitate
- *Figura 4.5.* Structura eşantionului după pregătire profesională a respondenţilor
- *Figura 4.6.* Structura eşantionului după funcţia ocupată
- *Figura 4.7.* Structura eşantionului după experienţa în domeniul de activitate
- *Figura 4.8*. Perspectiva IMM urilor din Regiunea Sud Muntenia
- *Figura 4.9.* Politicile manageriale prioritare pentru IMM uri

S.I.F.C.D.

#### **LISTA TABELELOR**

*Tabel 1.1.* Repartiţia întreprinderilor pe regiuni de dezvoltare *Tabel 1.2.* Distribuţia întreprinderilor pe regiuni şi clase de mărime *Tabel 1.3.* IMM-urile după numărul mediu de salariaţi şi cifra de afaceri (%) *Tabel 1.4.* Direcţiile de acţiune şi indicatorii de atins pentru IMM-uri, 2014-2020 *Tabel 2.1.* Situaţia respondenţilor pe grupe de întreprinderi *Tabel 2.2.* Regruparea răspunsurilor respondenţilor pe calificative *Tabel 3.1.* Cheltuieli informatice pe sectoare de activitate *Tabel 4.1.* Distribuţia persoanelor intervievabile în regiunea Sud Muntenia pentru C.E.S.C. *Tabel 4.2.* Structura eşantionului pe categorii de entităţi economice *Tabel 4.3.* Structura eşantionului după vechimea entităților economice *Tabel 4.4.* Structura eşantionului după forma de organizare juridică *Tabel 4.5.* Structura eşantionului după domeniul de activitate *Tabel 4.6.* Structura eşantionului după pregătire profesionala a respondenţilor *Tabel 4.7.* Structura eşantionului după funcţia ocupată *Tabel 4.8.* Structura eşantionului după experienţa în domeniul de activitate *Tabel 4.9.* Perspectiva IMM – urilor din Regiunea Sud Muntenia *Tabel 4.10.* Politicile manageriale prioritare pentru IMM – uri *Tabel 4.11.* Vectorul semnificativ al modernizării activităţilor administrative şi de gestiune pentru IMM – uri *Tabel 4.12.* Utilizare servicii prestate de către un expert contabil / fiscal sau cabinete de specialitate în IMM-uri *Tabel 4.13.* Modele de externalizare a serviciilor financiar – contabile *Tabel 4.14.* Serviciile preferate pentru externalizare în IMM – urile din Regiunea Sud Muntenia *Tabel 4.15.* Oportunitatea externalizării serviciilor de contabilitate în IMM-uri *Tabel 4.16.* Avantajele externalizării serviciilor de contabilitate ale IMM – urilor *Tabel 4.17.* Percepţia asupra experţilor contabili din cabinetele de contabilitate *Tabel 4.18.* Conexiunea între externalizarea serviciilor contabile şi creşterea performanţelor *Tabel 4.19.* Recomandare externalizare servicii de contabilitate alto entităţi economice

- *Tabel 4.20.* Profilul socio profesional al respondenţilor
- *Tabel 4.21.* Structura eşantionului pe categorii de entităţi economice
- *Tabel 4.22.* Structura eşantionului după vechimea entităților economice
- *Tabel 4.24.* Structura eşantionului după domeniul de activitate
- *Tabel 4.25.* Structura eşantionului după pregătire profesionala a respondenţilor
- *Tabel 4.26.* Structura eşantionului după funcţia ocupată
- *Tabel 4.27.* Structura eşantionului după experienţa în domeniul de activitate
- *Tabel 4.28.* Impactul evoluţiilor economice asupra perspectivei IMM urilor
- *Tabel 4.29.* Crearea de avantaje competitive pentru IMM uri
- *Tabel 4.30.* Vectorul semnificativ pentru modernizarea managementului IMM-urilor
- *Tabel 4.31*. Oportunitatea dezvoltării unui nou S.I.F.C.D.
- *Tabel 4.32.* Adaptabilitatea noului S.I.F.C.D.
- *Tabel 4.33.* Factorii determinanţi pentru o bună gestiune a noului proiect S.I.D.F.C.
- *Tabel 4.34.* Dependenţa ordonanţării unui proiect de externalizare a serviciilor de contabilitate
- *Tabel 4.35.* Metode de contabilitate de gestiune recomandate pentru implementarea noului S.I.F.C.D.
- *Tabel 4.36.* Metode evoluate de contabilitate de gestiune potrivite IMM urilor pentru implementarea noului S.I.F.C.D.
- *Tabel 4.20.* Profilul socio profesional al respondenţilor
- *Tabel 4.21.* Structura eşantionului pe categorii de entităţi economice
- *Tabel 4.22.* Structura eşantionului după vechimea entităților economice
- *Tabel 4.23.* Structura eşantionului după forma de organizare juridică
- *Tabel 4.24.* Structura eşantionului după domeniul de activitate
- *Tabel 4.25.* Structura eşantionului după pregătire profesionala a respondenţilor
- *Tabel 4.26.* Structura eşantionului după funcţia ocupată
- *Tabel 4.27.* Structura eşantionului după experienţa în domeniul de activitate
- *Tabel 4.28.* Impactul evoluţiilor economice asupra perspectivei IMM urilor
- *Tabel 4.29.* Crearea de avantaje competitive pentru IMM uri
- *Tabel 4.30.* Vectorul semnificativ pentru modernizarea managementului IMM-urilor
- *Tabel 4.31*. Oportunitatea dezvoltării unui nou S.I.F.C.D.
- *Tabel 4.32.* Adaptabilitatea noului S.I.F.C.D.
- *Tabel 4.33.* Factorii determinanţi pentru o bună gestiune a noului proiect S.I.D.F.C.

#### **LISTA ABREVIERILOR**

- S.I.F.C.D. sistem informaţional financiar-contabil durabil
- IMM întreprinderi mici şi mijlocii
- IT tehnologii informaţionale
- C.E.S.C. chestionar pentru externalizarea serviciilor de contabilitate
- C.C.-S.I.F.C.D. chestionar pentru construcţia S.I.F.C.D.

POSDRU 2007-2013

Instrumente Structurale 2007-2013

 **OIPOSDRU ACADEMIA ROMÂNĂ**

#### **ACKNOWLEDGEMENT PROIECT READ**

Programul Operaţional Sectorial Dezvoltarea Resurselor Umane 2007 – 2013 Axa prioritară nr. 1 "Educaţia şi formarea profesională în sprijinul creşterii economice şi dezvoltării societăţii bazate pe cunoaştere" Domeniul major de intervenţie 1.5 "Programe doctorale şi post-doctorale în sprijinul cercetării" Titlul proiectului: **,,Rute de excelenţă academică în cercetarea doctorală şi post-doctorală – READ"** *Academia Română - operator de date cu caracter personal nr. 17207 în scopul declarat "derulare programe post-doctorale"* Beneficiar: ACADEMIA ROMÂNĂ **Contract nr. POSDRU/159/1.5/S/137926**

*"Această lucrare a beneficiat de suport financiar prin proiectul "Rute de excelenţă academică în cercetarea doctorală şi post-doctorală – READ" cofinanţat din Fondul Social European, prin Programul Operaţional Sectorial Dezvoltarea Resurselor Umane 2007-2013, contract nr. POSDRU/159/1.5/S/137926."*

*TUTORE PROIECT READ:* **Prof.univ.dr. Emilia Mioara CAMPEANU**

#### **BIBLIOGRAFIE**

- 1. Aalders, R., The IT outsourcing guide, Ed. John Wiley and Sons, Chechester, 2001.
- 2. Albu, C., Albu, N., Les controle de gestion en Roumanie un essai d'identification des pratiques et propositions de recherche, 28eme Congres d'Association Franchone de Comptabilite, Poitiers, France, 2007.
- 3. Albu, N., Albu C, Instrumente de management al performanţei, vol.1 si 2, Editura Economică, Bucuresti, 2003.
- 4. Albu, N., Albu, C., Soluţii practice de eficientizare a activităţilor şi descreștere a performanţei organizaţionale, Editura CECCAR, București, 2005.
- 5. Anica Popa, L.E., Conducerea întreprinderii prin costuri, Recursul la modelele contabilității manageriale, Cazul metodei ABC-Activity Based Costing, Ed. Economică, București, 2005.
- 6. Alazard C., Separi S., Controle de gestion, Editura Dunod, Paris, 2001.
- 7. Alzard C., Separi S., Controle de gestion, Edition Mathan, Paris, 2007.
- 8. Bachelard G., Le nouvel esprit scientifique, Paris, PUF, 1934.
- 9. Balteş, N., Ciuhurcanu, A.T., Bazele contabilităţii, fundamente teoretice şi practice, Ed. Universităţii "Lucian Blaga" din Sibiu, Sibiu, 2010.
- 10. Belvard, E., Anderson, H., Caldwell, J., Principii de bază ale contabilității, Ed. Arc, Boston, 2001.
- 11. Boisselier P., Controle de gestion, 3eme edition, Vuibert, Paris, 2005.
- 12. Boldea, I., Sistemul informaţional şi managementul întreprinderii, Editura Eubeea, Timişoara, 2002.
- 13. Bricard A., 2008, Intelligence economique et financiere: un role pour les expertscomptables, Revista la profession comptables, nr. 307.
- 14. Briciu, S., Burja V., Contabilitate de gestiune. Calculația și analiza costurilor, Editura Ulise, Alba-Iulia, 2004.
- 15. Briciu, S., Vrîncianu M, Mihai F., Towards a New Approach of the Economic Intelligence Process: Basic Concepts, Analysis Methods and Informaţional Tools, revista Economie teoretică şi aplicată, nr. 4, 2009.
- 16. Briffaut, J.P., Systèmes d'information en gestion industrielle, Hermes, Lavoisier, Paris, 2004.
- 17. Bunget, O.C, Contabilitate româneasca intre reforma si convergenta, Ed. Economica, București, 2005.
- 18. Calu, D., Istorie şi dezvoltare privind contabilitatea din România, Ed. Economică, Bucureşti, 2005.
- 19. Capron, M., Contabilitate in perspective, Ed. Humanitas, Bucuresti, 1994.
- 20. Capgemini Consulting, Maîtriser les coûts informatiques, 2007.
- 21. Capgemini Consulting, Maîtriser l'externalisation, 2002.
- 22. Caseau, Y. , Performance du système d'information, Dunot, Paris,2007.
- 23. Călin, O. Coord. Man M., Calin C.F., Manolescu M., Contabilitatea de gestiune și calculația costurilor, Editura Tribuna Economică, București, 2005.
- 24. Cigref, Pilotage de la strategie SI : quelques bonnes pratiques d`execution du plan strategique SI, 2008.
- 25. Ciuhureanu, A.T., Balteş, N., Gorski, H., Managerial Objectives ofthe Annual Financial Statements. True and Fair View or "Users, Be Careful", Annals ofthe University of Petroşani - Economics, Vol. IX -Part 1, 2009.
- 26. Colasse, B., Contabilitate generala-Editia a 4 a, Ed. Moldova, Iasi, 1995.
- 27. Colasse, B., Encyclopedie de Comptabilité, Control de Gestion et Audit, Edition Economica, Paris, 2009.
- 28. Coman D.M., Coman M. D., Boca Rakos I.F., Managerial Accounting–a Source of Information for an Efficient Management in SME, Journal Procedia-Social and Behavioral Sciences, Volume 62, P. 521-525, Publisher Elsevier, 2012.
- 29. Coman, M.D., Coman M., Dashboard-a Sign of Modernity in an SME'S Leadership, Valahian Journal of Economic Studies 3, no. 3 (2012): 93.
- 30. Coman, M., Coman M.D., The Integration of TIC in the Accounting Information System of Small and Medium-Sized Enterprises, Valahian Journal of Economic Studies 4, no. 2 (2013): 7.
- 31. Costa, F.L., La comptabilite et ses utilisateur, in Enciclopedie de gestion,1996.
- 32. Costi, B., Informaţia contabilă în procesul decizional, Studia Universitatis Vasile Goldis Arad, Seria Stiinte Economice, Anul 2, Partea a 2-a, 2010.
- 33. Couleau-Dupont, A., Systemes d`information de gestion, Ed. Nathan, Paris, 2007.
- 34. Cucui, I., Costurile și importanța lor în controlul gestiunii firmei, Editura Arves, Craiova, 2008.
- 35. Cucui, I., Man, M., Costurile și controlul de gestiune, Editura Economică, București, 2004.
- 36. Cucui, I., Horga, V., Radu, M., Control de gestiune, Editura Miculescu, Bucureşti, 2003.
- 37. Coucoureux, M. et comp., Controle de gestion, Edition Mathan, Paris, 2007.
- 38. Desmoulins, N., Accroitre la valeur ajoutee des systemes d`information. Pearson Education France, 2009.
- 39. Desmoulins, N., Maîtriser le levier informatique, Paris, Pearsen Editions, 2009.
- 40. Di Maggio, P.J., Powel, W.W., The Iron Cage Revisited, Vol 48, Aprilie 1983.
- 41. Dibbern, J. & Heinzl, A., Outsourcing of information systems in small and medium sized enterprises: A test of a multi-theoretical causal model, Wirtschaftsinformatik, 43 (4), 2001, 339-350.
- 42. Dorasamy, M., Marimuthu, M., Jayabalan, J., Raman, M. and Kaliannan, M., 2010. Critical Factors In Outsourcing Of Accounting Functions In Malaysian Small Medium-Sized Enterprises (SMEs). Kajian Malaysia: Journal of Malaysian Studies, 28(2).
- 43. Drucker, P., The Essential Druker: The best of Sixty Years of Peter Drucker's Essential Writings on Management, Collins, 2003.
- 44. Druker, P., Societatea postcapitalistă, Ed. Image, Bucureşti, 1999.
- 45. Domnişoru, S., Brabete, V., Drăgan, C., Delimitări şi interferenţe privind conceptul de calitate a informaţiei contabile, Congresul al XVI-lea al profesiei contabile din România, profesia contabilă şi globalizarea, Editura CECCAR, Bucureşti, 2006.
- 46. Dumbravă, P., Pop, A., Contabilitatea de gestiune ȋn industrie, Editura Intelcredo, Deva, 1997.
- 47. Dumitru, M, Calu, D.A., Contabilitatea de gestiune și calculația costurilor, Editura Contaplus, Ploiești, 2008.
- 48. E-comerce/Mobile bussines, Capitolul 3: Knowledge Management (KM), slide21.
- 49. Edmonds, Th. P., Edmonds, C. D., Olds, Ph. R., McNair, F. M., Tsay, B. Y., Schneider, N. W., Milasn E. E., Fundamental Financial and Managerial Accounting Concepts, McGraw-Hill Irwin, New York, 2007.
- 50. Feleagă, M., Malciu, L., Reforma dupa reforma: Contabilitatea din Romania in fata unei noi provocări Vol I, Ed.Economica, Bucuresti, 2004.
- 51. Feleaga, M., Ionascu, I., Tratat de contabilitate financiara, Vol I, Ed. Economica, Bucuresti, 1998.
- 52. Friedman, Th., "The world is flat- A Brief History of the Twenty-First Century", New York, 2000.
- 53. Gevard- Perret, M-L., et comp Méthodologie de la recherche, Edition Pearson, Paris 2008.
- 54. Giard V., Gestion de la production et des flux, Edition Economica, Paris, 2003.
- 55. Gilbert, J., Economic foundations of symmetric programming, Cambridge University Press, New York, 2011.
- 56. Guba, E. G., Lincoln Y.S., fourth generation Evolution, Sage, London, 1989.
- 57. Hubert, P., Systemes d`information de gestion, Ed. Gualino, Paris, 2008.
- 58. Iacob, C., Ionescu I., Goagără D.,, Contabilitate de gestiune, conform cu practica internațională, Editura Universitaria, Craiova, 2007.
- 59. Jayamalathi J., Magiswary D., Outsourcing of Accounting Functions amongst SME Companies in Malaysia: An Exploratory Study, Accountancy Business and the Public Interest, Vol. 8, No. 2, 2009, 96-114.
- 60. Ion, R., et.all, Informatică şi management, Editura Universitară, Bucureşti, 2007.
- 61. Jackson, I., Outsurcing, in AAA Management Handbook, Ediția a III-a, 1994.
- 62. Kaplan, R., Norton D., Le tableau de bord prospectif, Editions d'Organisation, 2003.
- 63. King, A.M. Fair Value for Financial Reporting, 2006.
- 64. Krell, E. (2006), Whats wrong with outsourcing (and How to fix it). Business Finance Industry Directory. Retrived on October 28, 2008, from http://businessfinancemag.com/article/whats-wrong-outsourcing-and-how-fix-it0801.
- 65. Lacity, M., Hirschheim, R., The Information Systems Outsourcing Danwagen, 1993.
- 66. Lamglois, G., Davasse H., Comptabilité de gestion, Gestion previsionnelle, Edition Foucher, Paris, 2001.
- 67. Lamminmaki, D., Accounting and the management of outsourcing: An empirical study in the hotel industry, Management Accounting Research 19 (2008) 163–181.
- 68. Le Moigne, J.L. , La Modelisation des systemes complexes, Dunod, Paris, 1996.
- 69. Loh, M., Venkatraman, M., Diffusion of information technology outsourcing: influences sources and the Kodak effect, Vol 3, Nr. 4, December 1992.
- 70. Lorino, Ph., Méthodes et pratiques de la performance, 3<sup>e</sup> Édition, Édition d'Organisation, Paris, 2003.
- 71. Marea, J.P., Management des systemes d`information, Ed. Foucher, Paris, 2013.
- 72. Mendoza, C., Dobler P., Zilberberg E., Couts et decisions, 3e edition, Gualino, Paris, 2009.
- 73. Micu, B., Stoica, M., e Activitățile în societatea informațională, Ed. Economică, București, 2002.
- 74. Minu, M., Contabilitatea ca instrument de putere, Ed. Economică, București, 2002.
- 75. Minculete Ghe., Abordări moderne ale outsourcing-ului în noua economie, Buletinul Universităţii Naţionale de Apărare "Carol I", Nr. 2/2012 p .122.
- 76. Misulescu, E., si colaboratorii, Drept contabil, Ed.Economica, Bucuresti, 1996.
- 77. Mueller, G.G., si colaboratorii, Accounting. An international perspective, Ed. Irwin Homewood, 1991.
- 78. Nachmoni, O.,Information is power, în Communications, nr.2, 2000.
- 79. Niculescu, M., Vasile, N., Epistemologie, Perspectivă interdisciplinară, Ed. Bibliotheca, Târgovişte, 2011.
- 80. Nicolescu O., Carta Albă a IMM-urilor din România, Consiliul Naţional al Întreprinderilor Private Mici şi Mijlocii din România, Bucureşti, 2013.
- 81. Nicolescu O., Carta Albă a IMM-urilor din România, Consiliul Naţional al Întreprinderilor Private Mici şi Mijlocii din România, Bucureşti, 2015.
- 82. Oprea, D., Premisele si consecintele informatizarii contabilitatii, Ed. Graphix, Iasi, 1995.
- 83. Oprea, D., Analiza şi proiectarea sistemelor informaţionale economice, Ed. Polirom, Iaşi, 2003.
- 84. Özmen, K., Prezentarea serviciilor de outsourcing TI, citat in Fotache, d., Hurbean, L., București, 2004.
- 85. Panuș, V., Rolul contabilității în fundamentarea deciziilor economice, Ed. Tipomoldova, Iași, 2011.
- 86. Patrascu, D.R.V, Teza de doctorat, Normativ si constructive in profesia contabila si impactul asupra contabilitatii IMM-urilor din Romania,2014.
- 87. Peaucelle, J.L., Sistemes d`Information, Ed.Economica, Paris, 1999.
- 88. Piaget J., Logique et Connaissance Scientifique, Paris 1967.
- 89. Pierce, B., O'Dea T., Management accounting information and the needs of managers: Perceptions of managers and accountants compared, The british accounting Review, no.35:257-290, 2003.
- 90. Pillou, J.F., Tout sur les systèmes d'information, Dunot, Paris, 2006.
- 91. Popa, I., Costurile de producţie şi managementul întreprinderilor mici şi mijlocii, Editura Dacia, Cluj-Napoca, 2004.
- 92. Posles, L., si colaboratorii, Contabilitatea intreprinderii, Ed. Fundatiei Andrei Saguna, Constanta, 2006.
- 93. Rafournir, B. Si colaboratorii, Comptabilite internationale, Ed. Vuibert, Paris, 1997.
- 94. Reix, R., Systemes d`information et management des organization, Ed. Veibert, Paris, 1995.
- 95. Ristea, M., Dumitru, C., Contabilitatea afacerilor, Ed. Tribuna Economică, 2006.
- 96. Rouse, F., Normalisation comptable, Ed. MCD, Paris, 1989.
- 97. Selltiz, C., Researche Methods in Social Relations, 1959- citat în Duțescu, A., Informația contabilă și piețele de capital, Editura Economică, București, 2000.
- 98. Sîrbu J. Externalizarea–opţiune de flexibilizare în întreprinderile de prestări servicii din Cluj-Napoca. Revista Oeconomică, http://oeconomică. org. ro/files/pdf/69. pdf. 2006.
- 99. Sgîrdea F., Control de gestiune, Editura Lucman, București, 2007.
- 100. Shubin, J.A., Inițiere în conducerea întreprinderilor, Ed. Tehnică, București, 1970, (traducere).
- 101. Stolwy, H.S., Lebas, M.J., Ding, Y., Langlois, G., Comptabilite et Analyse Financiere.Une perspective globale., Ed. De Boeck, 2010.
- 102. Surcel, Tr., Bazele informaticii economice, Ed. ASE, București,2004.
- 103. Tabără, N., Briciu, S., Actualități și perspective în contabilitate și control de gestiune, Ed. Tipo Moldova, Iași, 2012.
- 104. Vida, L P., Mangholz C., Vidal-Durand S., Faire évoluer son système d'information, Maxima, Paris, 2007.

#### **Legislaţie**

- *105. \*\*\* Strategia Naţională pentru competitivitate 2014-2020 (extras).*
- *106. \*\*\* Legea nr.15/1990.*
- *107. \*\*\*Legea nr. 31/1990*
- *108. \*\*\* Legea Contabilitǎții nr.82/1991.*
- *109. \*\*\* Decretul lege nr. 54/1990.*
- *110. \*\*\* Ordinul MFP nr. 1752/2005.*
- *111. \*\*\* Hotararea Guvernului nr. 401/2005.*
- *112. \*\*\* Ordin MFP 3055/2009*
- *113. \*\*\* Ordin MFP 1802/2014.*

*114. \*\*\* Standardele Internaţionale de Raportare Financiara (IFRSS) incluzând Standardele Internaţionale de contabilitate (IASSTM) şi interpretările lor la 1 ianuarie 2006, Ed. CECCAR, Bucureşti, 2006.*

#### **Colecții ale unor reviste de specialitate**

115. \*\*\*, Revista Economistul, colecția 2011-2015.

- 116. \*\*\*, Revista Contabilitate, expertiză şi auditul afacerilor, colecţia 2010-2015.
- 117. \*\*\*, Revista Finanţe, Credit şi Contabilitate, colecţia 2010-2015.
- 118. \*\*\*, Revista Gestiunea şi contabilitatea firmei, colecţia 2010-2015.
- 119. \*\*\*, Revista Tribuna Economică, colecţia 2010-2015.
- 120. \*\*\*, Revista La revue des Sciences de Gestion, colecţia 2014

#### **Adrese site-uri**

- *121. \*\*\* w.w.w.economistul.ro8/6/2015.*
- *122. \*\*\* w.w.w.caleaeuropeană.ro*
- *123. \*\*\* http://unimedia.info/*
- *124. \*\*\* http://mcs consult.ro*

#### **DISEMINAREA REZULTATELOR CERCETĂRII**

- 1. Roxana Maria MARIN, "**The authorization of outsourcing projects for management and accounting services",** Social Economic debates, Volume 7, No 2/2018, p. 48-53, Site: http://www.economic-debates.ro/arhiva2018-2.php;
- 2. Roxana Maria MARIN (2018) "**Considerations regarding the risk management of Sustainable Accounting and Financial Information Systems (SFAIS)",** Annals of the Academy of Romanian Scientists, New Series on Economy, Law and Sociology, în curs de publicare în Volum 4, Nr. 2/2018, Online ISSN 2068-200X;
- 3. Ion CUCUI, Roxana Maria MARIN (2018) "**Organizing the IT function within a sustainable financial accounting system (SFAIS) for SMEs",** Annals of the Academy of Romanian Scientists, New Series on Economy, Law and Sociology, Volume 4, Number 1/2018, p.13-22, Online ISSN 2068-200X, Site: http://aos.ro/editura/analeleaosr/annals-on-economy;
- 4. **Mihaela Denisa COMAN,** Constantin Aurelian IONESCU, Roxana Maria MARIN, Ioana BUSUIOC, (2016) "**Key indicators on the use of natural resources in the economic activities from the bucegi plateau**", The 4th International Conference Economic Scientific Research - Theoretical, Empirical and Practical Approaches, **ESPERA 2016**, Bucureşti, 15-16 dec **2016,** Site: http://www.conferinteince.ro/2016/AGENDA%20ESPERA%202016.pdf;
- 5. Mihaela Denisa COMAN, Roxana Maria MARIN, 2015, "**L'externalisation des services de comptabilite - instrument mobilisateur pour la performance des PME de Roumanie**", Revue Valaque d'Etudes Economiques, Volume 6(20), No. 4, p. 17- 26, ISSN 2067 – 9459, Site : http://www.rvee.eu/images/2015/no4/6.rvee%20vol.6%2020\_coman.pdf;
- 6. Roxana Maria MARIN 2015 "**The Possibility of Developing a Sustainable Financial-Accounting Information System**", Valahian Journal of Economic Studies, Indexată BDI, Volume 6 (20), Nr. 1, p. 103-112, ISSN-L 2067-9440 / ISSN 2344- 4924 Site: http://www.vjes.eu/images/2015/issue1/04.15.%20vjes%20vol.%206%2020%20issue %201%202015%20roxana%20marin\_1.pdf;
- 7. Roxana Maria MARIN, *"Externalizarea serviciilor de contabilitate financiară şi de gestiune",* Conferinţa Naţională intitulată "Cunoașterea socială – între ficțiune euristică și coroborare", organizată în cadrul proiectului "Rute de excelenţă academica în cercetarea doctorală şi post-doctorală -READ", organizată de Academia Română, Bucureşti, România, perioada de desfăşurare: 23-24 aprilie 2015;
- 8. Roxana Maria MARIN, *"Using standard cost accounting to modernize the corporate information system"***,** *"Sesiunea Ştiințifică de Primăvară 2015 a Academiei Oamenilor de Ştiinţă din România",* organizată de Academia Oamenilor de Ştiinţă, Bucureşti, România, 26 martie 2015, Site: http://aos.ro/\_new/2015/Program publicat în Annals of the Academy of Romanian Scientists, New Series on Economy, Law and Sociology, Volume 1, Number 1/2015, p. 97- 112, Online ISSN 2068-200X, Site: http://www.aos.ro/wp-content/anale/ENsVol1Nr1Art.8.pdf;
- 9. Roxana Maria MARIN, *"Ordonanţarea unui proiect de externalizare a serviciilor de contabilitate financiară şi de gestiune"*, Conferinţa Internaţională *"International Conference on Management Economics and Accounting: INTEGRATIVE APPROACHES TO A SMART,SUSTAINABLE AND INCLUSIVE GROWTH",*  organizată de Universitatea "1 Decembrie 1918", Alba-Iulia, România, 7-8 noiembrie 2014, Site:http://oeconomica.uab.ro/sites/icmea2014/submitting-a-paper/topics/;